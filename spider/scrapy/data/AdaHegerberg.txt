**Ada Hegerberg** (Molde, 10 luglio 1995) è una calciatrice norvegese,
attaccante dell'Olympique Lione e della nazionale norvegese.

Nel 2016 è stata nominata UEFA Women's Player of the Year mentre nel 2018 ha
vinto l'edizione inaugurale del Pallone d'oro femminile.[1]

Ha una sorella, Andrine, anch'ella calciatrice e già convocata nella nazionale
norvegese. Nata a Molde,[2] cresce in quel di Sunndalsøra,[3] trasferendosi a
Kolbotn a 12 anni.[4]

Hegerberg cresce con la famiglia a Sunndal appassionandosi al calcio fin da
giovanissima e decidendo di tesserarsi con il Sunndal Fotball dove gioca con
la sorella minore Andrine.[5] Nel 2007 la famiglia si trasferisce a Kolbotn e
le due sorelle continuano l'attività nelle giovanili del Kolbotn IL.[6]

Debutta al Kolbotn nel 2010.[7] Il 6 agosto 2011 realizza una tripletta in una
partita di prima divisione norvegese contro il Røa IL (4-1), segnando i tre
gol in appena 7': con queste tre marcature, a soli 16 anni, diviene la più
giovane calciatrice ad aver siglato una tripletta nella massima serie della
Norvegia.[8] Sempre all'età di 16 anni, è votata giovane calciatrice norvegese
dell'anno.[9]

All'inizio dell'annata 2012, le sorelle Hegerberg si trasferiscono allo
Stabæk:[10] durante questa esperienza, le due giocatrici vengono considerate
come le giovani speranze del calcio norvegese[11] e Ada Hegerberg ottiene il
premio come talento del mese per la seconda volta nel maggio 2012.[12] In
questo mese, durante la sfida contro il FL Fart (8-2), realizza cinque reti
solo nel primo tempo. A fine stagione si laurea miglior marcatrice del torneo
norvegese con 24 centri in 18 sfide di campionato.[7] Inoltre, il suo
contributo è essenziale nella coppa norvegese: sigla una doppietta in
semifinale contro l'Amazon Grimstad (3-0)[13] e firma una tripletta nella
finale contro Røa, consentendo al suo club di vincere 4-0 e di aggiudicarsi il
trofeo.[14]

Nel 2013 Ada e sua sorella si trasferiscono al Turbine Potsdam, dove
raggiungono la connazionale Maren Mjelde.[15] Al suo esordio con la nuova
maglia, segna subito al Friburgo, battuto per 3-1.[16] A fine stagione il club
raggiunge il secondo posto sia in campionato sia in coppa di Germania.[17]

Nel 2014 la Hegerberg passa ai francesi dell'Olympique Lione.[18] Il 15
dicembre 2015 viene candidata alla vittoria finale del _Gullballen_ ,
riconoscimento principale del premio Kniksen.[19] Negli anni dell'Olympique
Lione è altrettanto determinante, contribuendo a vincere campionato e coppa
sia alla sia prima stagione che alla seconda dove, in Champions League,
diventa la miglior realizzatrice del torneo e non si fa sfuggire il trofeo
strappandolo al Wolfsburg nella finale di Reggio Emilia.[20] Nella stagione
2018-2019 contribuisce, con una tripletta in finale, alla vittoria della
quarta Champions League consecutiva del Lione (la sesta totale).

_Statistiche aggiornate al 24 aprile 2019._

Altri progetti

1 Weiß · 2 Bronze · 3 Renard · 4 Bacha · 5 Kumagai · 6 Henry · 7 Majri · 8
Christiansen · 9 Le Sommer · 10 Marozsán · 11 van de Sanden · 14 Hegerberg ·
15 Greenwood · 16 Bouhaddi · 17 Parris · 18 Kouache · 19 Azzaro · 19 Silva ·
20 Cascarino · 21 Buchanan · 23 Cayman · 27 Laurent · 29 Mbock · 30 Dupupet ·
40 Talaslahti · Kazadi · Revelli · Allenatore: Vasseur

![Norvegia](//upload.wikimedia.org/wikipedia/commons/thumb/d/d9/Flag_of_Norway.svg/15px-
Flag_of_Norway.svg.png) Hegerberg (2018)

