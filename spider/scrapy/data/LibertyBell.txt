La **Liberty Bell** (in italiano: **Campana della Libertà** ), si trova a
Filadelfia in Pennsylvania, dove arrivò il 1º settembre 1752, ed ha un grande
significato storico per gli americani. La Liberty Bell è forse il simbolo più
comunemente associato alla Rivoluzione americana. Il 4 luglio del 1776, il suo
suono radunò i cittadini di Filadelfia per la lettura della Dichiarazione
d'indipendenza. Precedentemente, aveva suonato per annunciare l'apertura del
primo congresso continentale nel 1774 e dopo la battaglia di Lexington e
Concord nel 1775.

La Liberty Bell è conosciuta anche come la "Old State House Bell" (Vecchia
Campana della Casa dello Stato) dal 1837, quando fu adottata dalla società
americana contro la schiavitù, come simbolo del movimento abolizionista. Negli
Stati Uniti, la Liberty Bell è uno dei più familiari simboli di indipendenza,
amore per la patria e libertà.

Fu installata in passato nella torre dell'Independence Hall, uno dei venti
siti statunitensi ad essere stati inseriti dall'UNESCO tra i Patrimoni
dell'umanità. Nel 1876, nel centenario dell'indipendenza, lasciò il posto ad
una _Centennial Bell_. Al giorno d'oggi la campana, con la sua famosa crepa, è
esposta lungo la strada all'interno del Liberty Bell Center.

Altri progetti

Coordinate: 39°56′59″N 75°09′01″W﻿ / ﻿39.949722°N 75.150278°W39.949722;
-75.150278

