**Yasuhiro Nightow** (内藤 泰弘 __Naitō Yasuhiro__?; Yokohama, 8 aprile 1967) è un
fumettista giapponese, creatore del famoso manga Trigun (da cui venne in
seguito tratto l'omonimo anime) importato in Italia da Dynamic Italia.
Attualmente vive a Tokyo, nel quartiere Kunitachi.

Grande appassionato di fumetti occidentali, come quelli di Simon Bisley e Todd
McFarlane, a soli 27 anni pubblica il suo primo manga, _Call XXXX_ , apparso
sulla rivista _Super Jump_. Sempre nel 1994, tra settembre e dicembre,
pubblica un altro fumetto, _Samurai Spirit_ , e contemporaneamente appare sul
mensile _Shonen Captain_ il primo capitolo di _Trigun_. La serie continuerà
sino al 1997, anno in cui la rivista chiuse i battenti. Dieci mesi più tardi
riprenderà la pubblicazione su _Young King Ours_ con il nuovo titolo di
_Trigun Maximum_ , serie terminata nel 2008 con il 14° tankōbon. Nightow è
stato inoltre autore del manga _Satellite Lovers_ , apparso sulla stessa
rivista della serie _Maximum_ , creatore di personaggi e storie per SEGA/Red
Entertainment con anime e videogiochi della serie _Gungrave_ e infine ideatore
delle famose action figure Revoltech prodotte dalla Kayodo.

Altri progetti

