**Howard Hathaway Aiken** (Hoboken, 8 marzo 1900 – Saint Louis, 14 marzo 1973)
è stato un matematico statunitense.

Aiken studiò alla University of Wisconsin–Madison e più tardi, nel 1939,
ottenne la sua PhD in fisica alla Harvard University. Durante questo periodo
ebbe a che fare con equazioni differenziali complesse, che poteva risolvere
solo in modo numerico, ma trovava il processo troppo tedioso, così pensò ad un
sistema elettro-meccanico in grado di svolgere questo lavoro al suo posto. Il
computer fu originariamente chiamato ASCC (Automatic Sequence Controlled
Calculator), mentre più tardi prese il nome di Harvard Mark I. Grazie all'alla
cooperazione di ingegneri della IBM il progetto fu portato a termine e venne
installato nel febbraio del 1944 ad Harvard. Richard Milton Bloch, Robert
Campbell e Grace Hopper entrarono a far parte del progetto più tardi come
programmatori. Nel 1947 Aiken completò la Harvard Mark II, più tardi lavorò
alla Mark III e alla Harvard Mark IV, la quale era completamente elettronica.
Aiken si ispirò alla macchina differenziale di Charles Babbage.

Aiken accumulò molte onorificenze alla University of Wisconsin, Wayne State
and Technische Hochschule, Darmstadt. Nel 1947 fu eletto Socio della American
Academy of Arts and Sciences. Ricevette il premio Harry H. Goode Memorial nel
1964 e nello stesso anno la medaglia John Price Wetherill ed infine nel 1970
la medaglia IEE (Institute of Electrical and Electronics Engineers) Edison "
Per una meritata carriera di pioniere nello sviluppo e applicazione dei
computer digitali e per l'importante contributo all'educazione nel campo
digitale".

Un altro importante contributo di Aiken fu l'introduzione di un programma
specializzato della scienza informatica all'università di Harvard nel 1947,
pochi decenni più tardi il programma comparse in altre università.

Howard Aiken si sposò tre volte: la prima con Louise Mancill, più tardi con
Agnes Montgomery e infine con Mary McFarland. Con la prima moglie ebbe una
bambina di nome Rachel Ann, con la seconda ebbe una figlia di nome Elizabeth
(Betsy).

Howard Aiken fu anche un Comandante nella United States Navy Reserve.

All'età di 60 anni si ritirò in Fort Lauderdale, Florida, dove continuò a dare
contributi alla tecnologia. Fondò la Howard Aiken Industries Incorporated, la
quale offriva consultazioni aziendali per business in fallimento. Durante il
suo soggiorno in Florida si adoperò come Distinto Professore di informatica
alla Università di Miami. Infine divenne consulente per le compagnie Lockheed
Martin e Monsanto. Il 14 Marzo del 1973 Aiken morì durante un viaggio a St.
Louis, Missouri per una consulenza. Sua moglie Mary morì nel 2013.

