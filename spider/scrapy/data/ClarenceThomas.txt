**Clarence Thomas** (Pin Point, 23 giugno 1948) è un giudice della Corte
Suprema degli Stati Uniti d'America, nominato dal Presidente George H. W. Bush
nel 1991. È il secondo afroamericano a far parte della Corte dopo Thurgood
Marshall a cui successe dopo il pensionamento di quest'ultimo. Con un mandato
iniziato oltre 28 anni fa, è il giudice col servizio più lungo tra gli attuali
membri della Corte.

Le udienze di conferma di Thomas furono teatro di una aspra e intensa
battaglia, incentrata sull'accusa mossa al giudice di avere molestato
sessualmente l'avvocato Anita Hill, che era stata una sua subordinata presso
il Dipartimento dell'educazione e successivamente all'EEOC. La Hill sosteneva
che Thomas l'avesse fatta ripetutamente oggetto di approcci sessuali e
romantici indesiderati, nonostante lei lo avesse ogni volta respinto e
invitato a desistere; Thomas e i suoi sostenitori sostenevano che la Hill, i
testimoni che si erano fatti avanti a suo nome e i suoi sostenitori avessero
inventato le accuse per impedire a un conservatore nero di ottenere un seggio
alla Corte Suprema. Il Senato degli Stati Uniti d'America confermò infine la
nomina di Thomas con un voto di 52 favorevoli e 48 contrari.[1]

Thomas è nato a Pin Point, un'area non incorporata in Georgia, nei pressi di
Savannah.

Altri progetti

