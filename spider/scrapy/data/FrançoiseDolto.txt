**Françoise Dolto nata Marette** (Parigi, 6 novembre 1908 – Parigi, 25 agosto
1988) è stata una pediatra e psicoanalista francese, specializzata nell'ambito
dell'infanzia; è riconosciuta sia in questo ambito per la sua pratica
specifica, ma anche per l’apporto teorico alla psicanalisi, soprattutto per
quel che riguarda l’immagine inconscia del corpo. Ha operato per diffondere al
grande pubblico le sue conoscenze nel 1960 tramite una trasmissione radio.
Allieva di Jacques Lacan insieme al quale, nel 1964, ha fondato la Scuola
Freudiana di Parigi. I suoi lavori scientifici le hanno dato una notorietà di
livello mondiale. Nel 1979 ha dato il via alla Maison Verte, uno spazio di
socializzazione per la crescita dei bambini e delle bambine..

Françoise Dolto, nata Marette, viene da una famiglia borghese conservatrice
del XVI arrondissement di Parigi: sua madre Suzanne Demmler, ceppo alsaziano,
arriva dalla École Polytechnique, il politecnico di Parigi, e suo padre Henri
Marette era ingegnere. Quarta figlia in una famiglia di sette tra fratelli e
sorelle (una sorella è Jacques Marette (1922-1984) ministra francese dal 1962
al 1967).

È stata istruita in maniera tradizionale, seguendo i valori delle famiglie
cattoliche reazionarie. A otto anni inizia a dire di voler diventare "medico
dell'educazione" ovvero, spiega "un medico che sa che quando ci sono dei
problemi nell'educazione si hanno malattie nei bambini, che non sono vere
malattie ma che creano veramente dei problemi nelle famiglie e complicano la
vita dei bambini che potrebbe essere tanto tranquilla!".

Sempre a otto anni muore il suo zio e padrino in guerra. Avendogli assegnato
un posto di sposo simbolico (lo chiamava "fidanzato") porta il lutto come una
vedova di guerra.

A dodici anni è stata profondamente provata dalla morte della sorella maggiore
Jacqueline, di diciotto anni, la preferita della madre. La madre cade in
depressione e accusa Françoise di non avere pregato abbastanza per la
guarigione della sorella. A proposito Françoise dice: "ho visto mia madre
soffrire tanto al punto che non poteva tollerare la vista di un bambino
disabile in strada, ero accanto a lei, così, rattrappita di sofferenza per lei
e per il bambino che lei insultava (assieme alla madre del bambino che
spingeva il passeggino) 'è terribile vedere questo vivere e dei bei bambini
che muoiono, che vergogna!' ho provato così delle cose talmente dolorose, con
una tale compassione per la gente che soffriva, perché non potevo fare
nient'altro."

Per sua madre una ragazza non ha altri orizzonti che il matrimonio e, forte di
questo principio, le vieterà di proseguire gli studi. A sedici anni deve
affrontare la volontà della madre che non vuole lasciarle prendere il diploma,
perché in questa maniera non sarebbe più stata maritabile. Ma lei va comunque
al liceo, studia filosofia e passa l'esame finale.

Nel 1930 prende il diploma da infermiera. Un anno dopo comincia gli studi di
medicina con suo fratello Philippe.

Nel 1932, sotto la raccomandazione di Marc Schlumberger, incontra lo
psicanalista René Laforgue (che aveva già accolto in cura suo fratello
Philippe un anno prima) e partecipa agli inizi del freudismo francese
iniziando una psicoanalisi con lui a partire dal 1934. Questo rapporto
analitico dura 3 anni. Trovando delle attitudini in Françoise, Laforgue le
consiglia di diventare lei stessa psicoanalista, cosa che lei inizialmente
rifiuta, volendosi consacrare alla medicina. Questa analisi la libera però
dalla sua nevrosi, dal peso della propria educazione, dal luogo di origine e
da sua madre depressa facendo di lei un'altra donna.

Durante il corso della sua formazione medica, incontra Sophie Morgenstern che
l'assisterà più tardi. Quest'ultima fu la prima a praticare la psicanalisi dei
bambini in Francia: è lei a confidarle che è obbligatorio ascoltare, e
soltanto ascoltare, i bambini che doveva curare. "Lei ha gettato le basi di
una metodica psicanalitica di terapia dei bambini incentrata sull'ascolto
dell'inconscio e sullo sbarazzarsi dello sguardo psichiatrico!".

Nel 1938, incontra Édouard Pichon. Nel 1939 sostiene la tesi: pediatria e
psicoanalisi, nella quale espone alcune basi della sua metodica di
psicoanalisi dei bambini che svilupperà durante la sua vita, specialmente il
metodo di parlare direttamente ai bambini del loro vissuto aiutandosi con un
linguaggio per loro comprensibile.

Nel 1938 incontra Jacques Lacan, legge _I complessi famigliari_ , segue le sue
lezioni al Centre hospitalier Sainte-Anne e resta in contatto con lui per
tutto il resto della propria carriera spesso riprendendo, a modo proprio,
numerosi dei suoi concetti. Secondo Élisabeth Roudinesco, Lacan e Dolto furono
"una figura di coppia parentale per generazioni di psicanalisti francesi".
Astrid Quemener riporta che "i due psicanalisti erano amici e avevano una
grande stima reciproca. Se Dolto ogni tanto diceva di non comprendere quello
che Lacan scriveva, lui le rispondeva che non ne aveva bisogno perché lo
applicava già nella pratica quotidiana, ed era molto più che un semplice
complimento di circostanza in quanto spesso Lacan le affidava proprio i casi
più difficili."

Nel 1939, diventa membro della Société Psychanalytique de Paris.

Françoise Dolto lavora in ambulatorio con gli adulti e in istituto con i
bambini: la policlinica Ney, l'ospedale Trousseau (dove assicura consulti
gratuiti dal 1940 al 1978), al Centre médico-psycho-pédagogique Claude-Bernard
a partire dal 1947, e infine al Centre médico-psycho-pédagogique (CMPP)
Étienne-Marcel dal 1964 al 1981.

Nel dicembre 1942 è assunta nel Centro della madre e del bambino, un istituto
della Fondazione per lo studio dei problemi umani.

A febbraio 1942, sposa Boris Dolto, il fondatore di un nuovo metodo di
fisioterapia in Francia nonché di una scuola di podologia. Da qui in poi le
sue opere verranno firmate Dolto. S'interessano entrambi del rapporto tra
corpo e psiche, la loro collaborazione sarà molto produttiva. Hanno due
bambini e una bambina.

Françoise comincia a pubblicare libri importanti negli anni 1956 e 1957,
espone nel 1960, in occasione del colloquio internazionale di Amsterdam, la
ricerca commissionata da Lacan sulla sessualità femminile e diventa in questo
periodo una delle "figure di maggiore rilevanza del movimento psicanalitico".

Nel 1964, dopo la seconda scissione del movimento psicoanalitico francese,
partecipa con Lacan alla creazione della Scuola Freudiana di Parigi e
svilupperà il suo insegnamento nel corso degli anni seguenti in questo ambito,
in particolare il suo seminario sulla psicanalisi infantile. Nel 1971 viene
pubblicato _Il Caso Dominique_ e una riedizione della tesi _Psicanalisi e
pediatria_ che diventano successi letterari e vengono pubblicati ancora oggi.

Le trasmissioni radio donano risonanza alle sue idee dal 1976 al 1978, anno
dove terminano le sue visite consultive all'ospedale Trousseau. Nel 1979 nasce
la prima "Casa Verde".

Nel 1980 la Scuola Freudiana viene sciolta da Lacan. Françoise Dolto
pubblicherà ancora opere come _Il gioco del desiderio_ , _L'immagine inconscia
del corpo_ , _La causa dei bambini_ ma, affetta da fibrosi polmonare, muore
nel 1988.

Françoise Dolto fu una fervente sostenitrice della "causa dei bambini",
facendo del bambino sofferente e dei suoi rapporti con la madre il suo dominio
prediletto di analisi. Dalle sue opere emergono molte idee maggiori:

Altri progetti

