Il **dialetto reggino**[1] (nome nativo _u' 'rriggitànu_ ) è un idioma parlato
nella città di Reggio Calabria e in gran parte della Calabria meridionale,
grossomodo nel territorio della provincia di Reggio Calabria, anche nelle sue
varianti parlate sul versante jonico e nella Piana di Gioia Tauro.

Il reggino - la cui variante più pura è parlata tra Scilla e Bova, dove
presenta un'assenza delle consonanti "dure", tipiche nella cadenza del resto
della Calabria \- è uno dei dialetti di tipo siciliano, solitamente
classificato come appartenente al gruppo meridionale dei dialetti della
Calabria. Tuttavia, il dialetto ad esso più vicino è, per ovvie ragioni
storiche e geografiche, quello messinese; per questo, infatti, il reggino
risulta essere più prossimo alle parlate della Sicilia che non a quelle della
Calabria centro-settentrionale[2][3][4][5].

Nel dialetto reggino sono presenti alcune caratteristiche tipiche delle lingue
di tipo siciliano, più alcune peculiarità dialettali condivise con il dialetto
messinese:

**Estratti:**

Il dialetto reggino affonda le sue origini nell'antichità, quando il
territorio era dominato dalle popolazioni italiche. Le più antiche
testimonianze delle popolazioni autoctone ci vengono da antiche monete
reggine, sulle quali l'uso di caratteri in lingua osca fa pensare che tale
idioma fosse un elemento caratterizzante della lingua parlata nella zona. Non
è comunque da escludere che le origini siano da ricercare anche nelle lingue
semitiche, visto che alcune tra le più antiche monete ritrovate recano alcuni
caratteri con tali caratteristiche; ciò potrebbe essere comprovato dalla
leggendaria venuta di Aschenez, di stirpe semita appunto, intorno al 2000 a.C.

La colonizzazione dei Greci vide affiorare Rhegion non solo come una delle
principali città della Magna Grecia, ma anche come centro culturale,
artistico, poetico e teatrale, ed ha lasciato un notevole influsso
linguistico, sia dal punto di vista lessicale che morfo-sintattico. Questi
influssi sono ancora oggi notabili in parole di origine greca:

L'introduzione della lingua latina avvenne alternativamente ed in più tappe,
poiché Reggio in epoca romana godeva del diritto di mantenere lingua e cultura
greca, rimandando la vera e propria latinizzazione non tanto al successivo
periodo normanno e svevo, quanto al periodo angioino e aragonese, quando
iniziò la decaduta della lingua greca in Calabria.

Durante il Medioevo, con l'arrivo dei bizantini in città, che ne fecero centro
politico e religioso dei loro domini in Italia meridionale, la lingua reggina
ebbe un'ulteriore spinta rafforzando il legame con il greco. Alternativamente
alla presenza bizantina, Reggio fu per un certo periordo dominio saraceno, con
la conseguente introduzione di vocaboli arabi:

Ma quando Roberto il Guiscardo, aiutato dal fratello Ruggero, riuscì ad
impadronirsi della città di Reggio, la Calabria centro-meridionale entrò in
una fase di seconda latinizzazione. Un gran numero di parole normanne vennero
assorbite dalla lingua reggina. I normanni portarono con loro non soltanto i
propri parenti francofoni (anche se è probabile che il loro numero fosse
esiguo), ma anche i soldati di ventura dall'Italia meridionale, ed altri
italiani dalla Campania. Questi ultimi avrebbero importato il latino volgare,
una lingua non molto diversa da quelle parlate nell'Italia centrale poiché
abbastanza simile al latino vulgare della Toscana alla base dell'Italiano,
lingua franca, unificatrice e, dal 1861, ufficiale in tutta l'Italia. Questo
substrato linguistico fu quindi contaminato da molte componenti linguistiche
presenti nella zona (normanna, francese, greca-bizantina e araba). La nuova
lingua, evolvendosi, sostituì diverse parole arabe e greche, ma centinaia di
esse sono rimaste nel vocabolario della nuova lingua romanzesca. Vocaboli di
origine latina:

Con l'arrivo degli Angioini (che furono presenti fino al 1400) il reggino
venne ulteriormente influenzato da nuovi elementi francesi:

Verso la metà del XV secolo Reggio cadde sotto il dominio degli aragonesi; per
tre secoli lo spagnolo fu la lingua ufficiale della città, e attraverso di
esso entrarono a far parte del vocabolario reggino altri vocaboli:

Vocaboli di origine catalana:

Nel XIX secolo la città è di nuovo sotto il dominio delle truppe francesi, che
lasciano definitivamente la loro impronta linguistica provenzale. Vocaboli di
origine provenzale:

È da ricordare che la Calabria e Reggio sono state per molto tempo parte del
Regno di Napoli, il che spiegherebbe alcuni termini in comune con il
napoletano.

Negli ultimi due secoli, il dialetto reggino è stato oggetto di continui
studi, non solo per capirne la complessità fonetica e morfologica, ma
soprattutto per riuscire a dargli una collocazione definitiva in mezzo agli
innumerevoli dialetti meridionali. Il reggino è infatti uno dei dialetti
italiani che più di altri ha attirato l'attenzione degli studiosi per le sue
peculiarità e le sue radici in tempi antichi. Il rapporto tra impronta greca
(grecanica) e storia della Calabria, la più o meno precoce latinizzazione ed i
_relitti lessicali_ di altre lingue sono oggi argomento di studio e
discussione di glottologi e linguisti, soprattutto per il forte contrasto
esistente tra questo dialetto e quello parlato nell'altra estremità della
regione.

Tra gli altri, vi fu lo studioso tedesco Gerhard Rohlfs, convinto assertore di
una tarda latinizzazione dell'estremità meridionale della Calabria, che
percorse per quasi cinquant'anni la regione, studiandone le varie
sfaccettature linguistiche. Stabilendo dunque che _«il fondo principale del
lessico calabrese è il latino»_ : non si può negare infatti che nella Calabria
meridionale è quasi sconosciuto l'uso del passato prossimo, sostituito dal
passato remoto, e che dopo i verbi modali viene escluso l'infinito:

Dunque secondo il Rohlfs questi due fenomeni si rivelano come manifesti
riflessi di una lunga fase di bilinguismo greco-latino.

La grammatica reggina è alquanto diversa da quella dell'italiano standard.
Essa presenta molti costrutti di carattere tipicamente greco e latino.

Il dialetto reggino ha due generi, maschile e femminile.

Gli articoli determinativi in reggino sono _'u_ per il maschile singolare,
_'a_ per il femminile singolare, _lu_ o _la_ per il maschile e femminile
singolare davanti a nomi che iniziano per vocale, mentre per il plurale vi è
l'unica forma ' _i_. Gli articoli indeterminativi sono _'nu_ per il maschile e
_'na_ per il femminile. Non esistono partitivi.

Se il sostantivo che segue l'articolo comincia con una vocale, questo si
apostrofa, a meno che esso non abbia una consonante iniziale precedentemente
caduta:

I **pronomi dimostrativi** sono:

Più usate nel parlato sono le forme abbreviate: _'stu_ , _'sta_ , _'sti_ ,
_'ḍḍu_ , ' _ḍḍa_ , _'ḍḍi_.

I **pronomi personali** sono:

Il pronome di seconda persona singolare _tu_ si può trovare nella lingua
parlata col presentativo _ni_ , quindi come _tuni_. Il presentativo _ni_ si
può trovare anche con _'ḍḍa_ (lì) quindi _'ḍḍani_ , con _'cca_ (qui) quindi
_'ccani_.

Se la forma dativa del pronome soggetto è seguita da un pronome oggetto, a
differenza dell'italiano, la forma dativa si omette lasciando posto solo per
il pronome oggetto:

Volendo si può specificare il soggetto mediante l'aggiunta di un pronone
personale:

Per la _"forma di cortesia"_ , il reggino adopera il "Voi".

Quando il **pronome riflessivo** della prima persona plurale è seguito da
pronome oggetto (in italiano reso con **ce** ) e si trova alla forma negativa,
esso diviene _no'ndi_ in dialetto reggino:

I **pronomi relativi** sono:

Per esempio:

Gli **aggettivi possessivi** sono:

In dialetto reggino l'aggettivo possessivo va sempre posto dopo il nome al
quale si riferisce (es. _'a màchina méa_ , la mia automobile). Questo perché
in realtà gli aggettivi possessivi del dialetto reggino non derivano
direttamente dai possessivi latini, come in italiano e nelle altre lingue
romanze, ma dai genitivi dei pronomi personali. Es: _tui_ latino (di te)
diventa il reggino _toi_ e _sui_ latino (di lui o di loro) diventa il reggino
_soi_. Ecco perché _toi_ e _soi_ sono uguali sia per il maschile sia per il
femminile, senza variare al plurale: in realtà è come se fossero dei genitivi,
e, come in latino, vengono posposti al nome a cui si riferiscono. Nella 1ª
persona singolare si può usare anche la forma _mei_ (dal latino _mei_ , di me)
per tutti i generi al plurale e singolare (es. _beḍḍu mei_ , bello mio).
Spesso però, nella lingua parlata, si usa più facilmente una forma contratta
di questo aggettivo, _mè_ (es. _'a mè machina_ , la mia macchina, o _i mè
figghi_ , i miei figli). Questo vale anche per _toi_ , che diventa _tò_ (es.
_to' figghia_ , tua figlia, _tò patri_ , tuo padre, _'i tò cosi_ , le tue
cose) e per _soi_ che diventa _sò_ (es. _sò mamma_ , sua mamma, _sò frati_ ,
suo fratello _,_ i sò amici _, i suoi amici)._

Le **preposizioni semplici** sono:

Possono fare anche da preposizioni:

Le **preposizioni articolate** sono:

_Chi_ (lat. _quia_ ) può avere valore di:

Il **partitivo** in reggino non esiste, e per tradurlo vengono adoperate due
forme:

Per esempio:

Il sistema verbale reggino è molto complesso e differente da quello italiano.
Esso si basa su costrutti di tipica origine latina e greca e conosce solo due
coniugazioni, che sono: -ári ed -íri.

I **verbi principali** e le loro coniugazioni all'indicativo presente sono:

Caratteristica tipica è l'uso frequente della prostesi della vocale _-a-_ ,
che porta ad una doppia forma verbale:

Se l'infinito segue un verbo di desiderio o d'ordine, viene tradotto con la
congiunzione _mi_ (o _mu_ o _ma_ ) seguita dal presente indicativo del verbo:

Le desinenze per formare l' **indicativo presente** sono le seguenti:

Nei verbi monosillabici compare la desinenza _-ju_ (o _iu_ ) per le prime
persone:

Nell' **imperfetto** troviamo le seguenti desinenze:

Per il tempo **perfetto** le desinenze sono:

In dialetto reggino non esiste una forma univerbale di **futuro** , che perciò
viene spesso sostituito dal presente indicativo oppure viene espresso mediante
la perifrasi futurale derivata dal latino _habeo ab_ \+ infinito,
caratteristica questa che è comune ad altre lingue, tra cui la lingua sarda:

Questo costrutto è usato anche per esprime il senso di necessità:

Il **congiuntivo presente** ha tutta una sua forma particolare, tipica poi dei
dialetti meridionali estremi; si rende con la congiunzione _mi_ seguita dal
presente indicativo:

Al contrario, il **congiuntivo imperfetto** ha delle desinenze proprie:

Altro tempo verbale inesistente è il **condizionale** , sostituito
dall'imperfetto indicativo o dall'imperfetto del congiuntivo:

L' **imperativo** è formato semplicemente con l'aggiunta della desinenza _-a_
per la seconda persona singolare, _-àmu_ o _-ímu_ per la prima persona
plurale, e _-àti_ o _-íti_ per la seconda persona plurale:

Il **gerundio** si ottiene aggiungendo la desinenza _-àndu_ per i verbi del
primo gruppo, e _-èndu_ per i verbi del secondo:

A volte per tradurre il gerundio si fa ricorso ad una **preposizione
relativa** :

Il **participio passato** è formato con l'aggiunta del suffisso _-átu_ per i
verbi appartenenti al primo gruppo, e del suffisso _-útu_ per i verbi
appartenenti al secondo.

Altri progetti

Altri progetti

