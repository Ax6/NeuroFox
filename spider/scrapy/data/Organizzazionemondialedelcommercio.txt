L' **Organizzazione mondiale del commercio** , abbreviato in **OMC** (in
inglese: _World Trade Organization_ , _WTO_ ), è un'organizzazione
internazionale creata allo scopo di supervisionare numerosi accordi
commerciali tra gli stati membri. Vi aderiscono[3] 164 Paesi, a cui se ne
aggiungono altri 22 con ruolo di osservatori,[4] comprendendo così oltre il
95% del commercio mondiale di beni e servizi.[5]

La sede dell'OMC si trova, dal 1995, presso il _Centro William Rappard_ a
Ginevra, Svizzera.[6]

L'OMC è stata istituita il 1º gennaio 1995,[7] alla conclusione dell'Uruguay
Round, i negoziati che tra il 1986 e il 1994 hanno impegnato i paesi aderenti
al GATT ed i cui risultati sono stati sanciti nell'Accordo di Marrakech del 15
aprile 1994. Membri dell'Organizzazione mondiale del commercio sono gli Stati
e i "territori doganali separati": non è chiaro quale sia il profilo
dell'Unione europea.

L'OMC ha così assunto, nell'ambito della regolamentazione del commercio
mondiale, il ruolo precedentemente detenuto dal GATT: di quest'ultimo ha
infatti recepito gli accordi e le convenzioni adottati (tra i più importanti
il GATT, il GATS ed il TRIPS) con l'incarico di amministrarli ed estenderli; a
differenza del GATT, che non aveva una vera e propria struttura organizzativa
istituzionalizzata, l'OMC prevede invece una struttura comparabile a quella di
analoghi organismi internazionali.

Obiettivo generale dell'OMC è quello dell'abolizione o della riduzione delle
barriere tariffarie al commercio internazionale; a differenza di quanto
avveniva in ambito GATT, oggetto della normativa dell'OMC sono, però, non solo
i beni commerciali, ma anche i servizi e le proprietà intellettuali.

Tutti i membri dell'OMC sono tenuti a garantire verso gli altri membri
dell'organizzazione lo "status" di _"nazione più favorita"_ ( _most favoured
nation_ )[8]: le condizioni applicate al paese più favorito (vale a dire
quello cui vengono applicate il minor numero di restrizioni) sono applicate
(salvo alcune eccezioni minori) a tutti gli altri stati.

A norma dell'Articolo III dell'Accordo di Marrakech le funzioni dell'OMC sono
le seguenti:

Inoltre:

Le due funzioni principali dell'OMC possono, dunque, essere identificate nelle
seguenti:

Mentre la maggior parte delle organizzazioni internazionali operano secondo il
criterio "un paese, un voto" o anche secondo quello del "voto ponderato",
molte delle decisioni prese in ambito OMC (come, ad esempio, l'adozione degli
_accordi_ o la revisione degli stessi) sono prese secondo il meccanismo del
_consenso_ : tale criterio non prevede l'unanimità delle decisioni ma che
nessun paese membro consideri una decisione talmente inaccettabile da
obiettarvi; le votazioni sono dunque utilizzate esclusivamente come meccanismo
sussidiario o nei casi determinati dall'accordo istitutivo.

Il vantaggio dell'adozione delle decisioni sulla base del _consenso_ risiede
nel fatto che in tal modo si incoraggiano gli sforzi tesi a proporre ed
adottare decisioni che siano le più largamente condivisibili e condivise; gli
svantaggi di tale iter procedurale sono invece riscontrabili nell'allungamento
dei tempi necessari e nel numero dei _round_ negoziali necessari a raggiungere
il _consenso_ per l'adozione delle decisioni nonché nell'utilizzo di un
linguaggio ambiguo nella stesura dei punti controversi nelle decisioni, in
modo tale che la successiva interpretazione degli stessi risulta spesso
difficoltosa.

I più recenti fallimenti del modello decisorio dell'OMC basato sul consenso si
sono avute alle conferenze di Seattle del 1999 e di Cancún del 2003,
fallimenti prevalentemente dovuti al rifiuto, da parte di alcuni paesi in via
di sviluppo, di accettare le proposte di decisione avanzate (da parte degli
Stati Uniti e dell'Unione europea _in primis_ ); inoltre il _round_ negoziale
denominato _Doha round_ , che ha avuto inizio con la Quarta Conferenza
Ministeriale dell'OMC tenutasi a Doha in Qatar nel novembre 2001,[9] ha
presentato fasi altamente conflittuali senza il raggiungimento di alcun
accordo finale[10] nonostante i continui incontri negoziali tenutisi, di volta
in volta, a Cancún, Ginevra, e Parigi.

Al pari delle altre organizzazioni internazionali, l'OMC non ha un effettivo e
significativo potere per sostenere le proprie decisioni nelle dispute fra
paesi membri: qualora un paese membro non si conformi ad una delle decisioni
dell'organo di risoluzione delle controversie internazionali costituito in
ambito WTO quest'ultimo ha la possibilità di autorizzare delle "misure
ritorsive" da parte del paese ricorrente, ma manca della possibilità di
adottare ulteriori azioni ritorsive; ciò comporta, ad esempio, che i paesi ad
economia maggiormente sviluppata e solida possono sostanzialmente ignorare i
reclami avanzati dai paesi economicamente più deboli dal momento che a questi
ultimi semplicemente mancano i mezzi per poter porre in atto delle "misure
ritorsive" realmente efficaci nei confronti di un'economia fortemente più
solida che obblighino quindi il paese verso il quale il reclamo è indirizzato
a cambiare le proprie politiche; un esempio di tale situazione è
rintracciabile nella controversia DS 267[11] che ha dichiarato illegali i
sussidi statunitensi alla produzione del cotone.

La complessità del diritto dell'OMC costituisce una sfida per i paesi in via
di sviluppo e, in particolar modo, per i paesi in assoluto meno sviluppati i
quali non hanno in genere le risorse per acquisire l'expertise in materia.
Questa carenza è particolarmente sentita al momento di gestire eventuali
dispute sulla corretta applicazione degli accordi OMC. Proprio per ovviare a
questo problema alcuni stati hanno creato, nel 2001, un'organizzazione
internazionale specifica, il Centro consultivo sul diritto dell'OMC.

membri

membri rappresentati dall'Unione europea

osservatori

Al momento della sua istituzione l'OMC contava 76 stati (i paesi aderenti al
"GATT 1947" nonché le Comunità Europee). Negli anni successivi altri stati si
sono uniti all'organizzazione. L'OMC contava 164 membri al 29 luglio 2016, in
seguito all'adesione dell'Afghanistan: l'elenco aggiornato degli stati membri
dell'OMC può essere reperito a questo link.[12]

I seguenti paesi non-membri sono presenti come _"osservatori_ " (e, tra
questi, molti hanno fatto richiesta di adesione all'organizzazione): Algeria,
Andorra, Azerbaigian, Bahamas, Bhutan, Bielorussia, Bosnia ed Erzegovina,
Città del Vaticano, Comore, Etiopia, Guinea Equatoriale, Iran, Iraq, Libano,
Libia, São Tomé e Príncipe, Serbia, Siria, Somalia, Sudan del Sud, Sudan,
Timor Esr, Uzbekistan.

L'Iran ha richiesto l'affiliazione fin dal 1996, ma gli Stati Uniti d'America,
accusando il governo di Teheran di supportare il terrorismo internazionale,
hanno bloccato la domanda del paese asiatico per ben 22 volte: nel marzo del
2005 gli Stati Uniti hanno affermato di voler ritirare il proprio _veto_ verso
l'Iran come parte di un accordo più generale collegato al controllo del
nucleare. La Russia, pur avendo fatto domanda per divenire stato membro
(dell'allora GATT) fin dal 1993, è diventata membro solo nel dicembre del
2011.

Il negoziato di adesione più breve è stato quello del Kirghizistan, durato due
anni e dieci mesi. I più lunghi sono stati invece quelli della Repubblica
Popolare Cinese, durato 15 anni e 5 mesi, e della Russia, durato quasi 18
anni.

Secondo quanto sancito dall' _Articolo IV_ dell'Accordo Istitutivo, l'OMC
presenta la seguente struttura organizzativa:

Il _Direttore generale dell'OMC_ detiene il più importante ufficio permanente
in ambito OMC: è, infatti, responsabile della supervisione delle funzioni
amministrative in seno all'organizzazione; dal momento che le decisioni
politiche sono però prese dai rappresentanti degli stati membri (tramite le
_Conferenze ministeriali_ o il _Consiglio generale_ dell'organizzazione). Il
potere del Direttore generale dell'OMC dipende molto dal suo profilo. In
effetti, se dispone di un importante capitale politico (come per esempio
Pascal Lamy) può giocare un ruolo molto proattivo. Può in effetti cercare di
spingere gli stati membri verso un accordo attraverso più mezzi: a) la
diplomazia informale; b) aumentando la pressione sui negoziatori attraverso,
per esempio, l'utilizzo dei media e c) attraverso la proposta di un progetto
di accordo. Attraverso l'organizzazione delle conferenze ministeriali e dei
negoziati a Ginevra, può anche influenzare fortemente le discussioni (per
esempio, fissare dei termini per produrre degli accordi può influenzare la
loro riuscita oppure deciderne il formato può influenzare il livello di
partecipazione dei vari membri).

Attualmente la carica è rivestita dal brasiliano Roberto Azevêdo, che ha preso
il posto del francese Pascal Lamy il 1º settembre 2013. La carica è stata
formalmente istituita (in ambito GATT) nel 1965, sebbene possa essere vista
come la continuazione del precedente mandato di _Segretario esecutivo_ ;
l'elenco dei detentori dell'incarico è il seguente:

Alla fine degli anni novanta l'OMC è diventato il principale oggetto delle
critiche e delle proteste del movimento no-global, "new-global" ed altri.
Alcune delle critiche rivolte all'OMC possono essere così riassunte:

In italiano si vedano, tra gli altri:

Sui rapporti con la Comunità Europea:

Sull'ammissione della Repubblica Popolare Cinese:

Sull'importanza delle norme OMC in materia di commercio internazionale di
prodotti agricoli e alimentari (e sulla loro sicurezza):

Ulteriori riferimenti sono disponibili presso la WorldTradeLawnet
Bibliography.

Altri progetti

