Il **Blu-ray** o **Blu-ray Disc** (sigla ufficiale **BD** ) è un supporto di
memoria di tipo ottico.

Fu progettato da Sony per soppiantare il DVD,[1] in quanto, a differenza di
quest'ultimo, è in grado di memorizzare contenuti in Full HD (1080p) e Ultra
HD (2160p). Il disco di plastica ha un diametro di 120 mm e uno spessore 1,2
mm, le stesse dimensioni di CD e DVD.[2]

Il nome "Blu-ray" si riferisce al laser blu utilizzato per leggere il disco,
che consente di memorizzare informazioni con una maggiore densità, rispetto al
laser rosso usato per i DVD.

Grazie all'utilizzo per la lettura e la scrittura di un laser a luce blu (405
nm), di lunghezza d'onda più corta rispetto al CD (720 nm) ed al DVD (650 nm),
il Blu-ray riesce a contenere fino a 200 GB di dati, ovvero quasi 40 volte di
più rispetto a un DVD Single Layer-Single Side (4,7 GB). Un disco da 25 GB
risulta insufficiente per contenere circa 2 ore di filmato ad alta definizione
utilizzando il tradizionale codec MPEG-2: per questo motivo, oltre
all'utilizzo dei dischi a doppio strato (oltre 50 GB), era previsto l'impiego
di codec più sofisticati come l'MPEG-4 AVC o il Windows Media Video 9
(standardizzato come VC-1) che permettono, in teoria, di raddoppiare il
fattore di compressione rispetto all'MPEG-2, dimezzando in conseguenza la
richiesta di spazio, senza incidere significativamente sulla qualità video.

Fu usato il termine _Blu_ al posto della forma inglese corretta _Blue_ poiché
quest'ultima, essendo di uso comune nella lingua inglese, non è registrabile
come marchio. Il primo apparecchio ad aver utilizzato commercialmente questa
tecnologia fu la PlayStation 3, dopo che il 12 agosto 2004 i produttori
impegnati nel progetto Blu-ray dichiararono di aver approvato la versione 1.0
delle specifiche per i dischi BD-ROM. La presentazione ufficiale del nuovo
supporto disponibile per il cinema ad alta definizione avvenne il 23 maggio
2006 negli Stati Uniti. Il primo apparecchio "consumer" che arrivò il 10
aprile 2003 nei negozi giapponesi fu il Sony BDZ-S77, un lettore e
registratore venduto poi in America a 3.800 dollari. Non vi erano ancora gli
standard per i video commerciali e nessun film era disponibile, ma solo
materiale promozionale Sony. Il primo lettore Blu-ray da tavolo realmente
consumer secondo lo standard fu il BD-P1000, commercializzato dalla Samsung
nel luglio 2006.

L'HD DVD, nato nel 2003, è stato lo standard commerciale concorrente del Blu-
ray. Pur utilizzando lo stesso laser blu da 405 nm, prevedeva una disposizione
degli strati dati differente da questo ed identica a quella dei DVD così da
consentire la stampa dei nuovi supporti pre-registrati con gli stessi
macchinari già in possesso ai produttori di home video. Tuttavia questa
disposizione degli strati non risulta ottimizzata per un laser a così corta
lunghezza d'onda, motivo per cui la capacità di memorizzazione dell'HD DVD per
layer risultava inferiore di oltre il 30% rispetto a quella del Blu-ray.

La battaglia per la diffusione dello standard si è combattuta principalmente
sul fronte degli accordi commerciali con le case cinematografiche ed i
produttori di hardware; il 19 febbraio 2008 Blu-ray ha definitivamente vinto
la sua competizione con l'HD DVD, visto che Toshiba, titolare dei diritti
sullo standard concorrente, ha dichiarato la chiusura del progetto e la
dismissione delle attività collegate.[3]

Il Blu-ray offre tre differenti capacità di archiviazione: 23.3, 25 e 27 GB.
Sono leggermente differenti in quanto utilizzano i medesimi supporti, ma
variano la quantità di dati immagazzinati grazie all'utilizzo di tre
differenti lunghezze dei pit. È anche possibile diminuire ancora di più la
lunghezza dei pit e incrementare la capacità di archiviazione per strato, in
inglese chiamato _layer_.

Con i dischi Blu-ray da 25 GB già sul mercato e con quelli da 50 GB sulla
linea di partenza, Sony era già al lavoro sui supporti da 200 GB: una capacità
che sarebbe stata raggiunta con l'adozione di otto strati. Tale capacità è
stata poi raggiunta e presentata il 26 maggio 2005 da parte della Blu-ray Disc
Association che ha inoltre dichiarato che ormai i costi di produzione dei
dischi BD-ROM con capacità da 25 e 50 GB sono molto simili a quelli degli
odierni DVD a doppio strato.

Sul fronte della sicurezza dei dati contro la contraffazione, Blu-ray utilizza
l'Advanced Encryption Standard (AES) con chiavi a 128 bit che cambiano ogni 6
kB di dati. In una conferenza del 2004, Sony ha mostrato come una singola
chiave veniva utilizzata per decriptare un DVD, mentre la chiave del Blu-ray
Disc cambiava centinaia di volte durante la riproduzione. Il protocollo di
gestione dei contenuti digitali funzionerà in cooperazione con il protocollo
HDCP per impedire la riproduzione a dispositivi non abilitati.

Il Blu-ray utilizza tre meccanismi di protezione dei dati:

[30]

Dopo un'iniziale superiorità di vendite dei lettori HD DVD, le vendite di
titoli Blu-ray hanno avuto un'accelerazione. Gli analisti hanno imputato alla
diffusione della PlayStation 3 l'aumento delle vendite dei supporti Blu-ray.
La console viene venduta in milioni di esemplari e questo fornisce un notevole
vantaggio al formato Blu-ray. I lettori HD DVD, invece, hanno ritmi di vendita
molto più ridotti; difatti, i maggiori produttori mondiali ne misurano le
vendite dei lettori HD DVD in centinaia di migliaia e alcuni rivedendo le
stime di vendita al ribasso.[31] La catena di negozi di vendita e noleggio di
supporti audio/video Blockbuster, dopo alcuni mesi di vendita contemporanea
sia del supporto Blu-ray che quello HD DVD, ha deciso di dismettere i supporti
HD DVD, dato che il 70% dei clienti chiedeva Blu-ray. Gestire entrambi i
supporti aveva dei costi di magazzino più elevati.[32] Secondo stime di Sony,
in Europa, a luglio, le vendite Blu-ray sono state da due a cinque volte
superiori a quelle HD DVD.[33] A fine luglio Sony ha annunciato un accordo con
la catena di negozi Target che nei 1500 punti vendita forniranno solamente
soluzioni Blu-ray fino alle feste natalizie.[34] Secondo le analisi di mercato
nella prima metà del 2007 il formato Blu-ray ha venduto 1,6 milioni di dischi
mentre il supporto HD DVD ha venduto 795 000 dischi.[35] Secondo un'analisi
pubblicata nell'ottobre del 2007 in Europa sarebbero stati venduti un milione
di dischi Blu-ray pari al 73% del mercato dei supporti ad alta
definizione.[36]

Altri progetti

VERA (1952) · 2 pollici Quadruplex (1956) · 1 pollice standard A (1965) · 1/4
pollice Akai (1967) · U-matic (1969) · EIAJ-1 (1969) · Cartrivision (1972) ·
Video Cassette Recording (aka VCR) (1972) · V-Cord (1974) · VX (1974) ·
**Betamax** (1975) · IVC (1975) - 1 pollice standard B (1976) · 1 pollice
standard C (1976) · **VHS** (1976) · VK (1977) · SVR (1979) · Video2000 (1980)
· CVC (1980) · VHS-C (1982) · M (1982) · **Betacam** (1982) · **Lineplex**
(1983) · Video8 (1985) · MII (1986) · S-VHS (1987) · S-VHS-C (1987) · **Hi8**
(1989) · W-VHS (1994)

D1 (1986) · D2 (1988) · D3 (1991) · DCT (1992) · D5 (1994) · **Digital
Betacam** (1993) · **DV** (1995) · DigitalS (D9) (1995) · DVCPRO (1995) ·
DVCAM (1996) · HDCAM (1997) · DVCPRO50 (1998) · D-VHS (1998) · Digital8 (1999)
· DVCPRO HD (2000) · D6 (2000) · MicroMV (2001) · HDV (2003) · HDCAM SR (2003)

**Laserdisc** (1977) · **CED** (1981) · Laserfilm (1984) · CD Video (1986?)

VCD (1993) · MovieCD (1995?) · **DVD-Video** (1995) · MiniDVD · CVD (1998) ·
SVCD (1998) · FMD (2000) · EVD (2003) · XDCAM (2003) · HVD (2004) · FVD (2005)
· UMD (2005) · VMD (2006) · **HD DVD** (2006) · **Blu-ray Disc (BD)** (2006) ·
DMD (2006?) · AVCHD (2006) · Tapestry Media (2007) · Total Hi Def (2008) · HVD
(TBA) · PH-DVD (TBA) · SVOD (TBA) · Protein-coated disc (TBA) 3D disc (TBA)

Baird Television Record (Phonovision) (1927) · TeD (1974) · Capacitance
Electronic Disc (1981) · VHD (1983)

