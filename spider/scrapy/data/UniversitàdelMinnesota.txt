Big Ten Conference

L' **Università del Minnesota** (in inglese _University of Minnesota_ , spesso
abbreviato U of M, o semplicemente "U") è un'università degli Stati Uniti
d'America con sedi a Minneapolis e Saint Paul.

Fondata nel 1851, l'Università del Minnesota è oggi la sesta più grande
università statunitense, con 51.800 studenti iscritti nell'anno accademico
2017-2018. L'Università del Minnesota comprende al suo interno sedici College
e Schools. Il campus dell'Università si estende lungo le rive est e ovest del
fiume Mississippi. La riva est (East Bank) è quella in cui si trovano più
edifici e strutture sportive, che coprono un'area complessiva di circa 2,730
acres (circa 11.04 km²). L'area è suddivisa in più sezioni: la Knoll area, la
Mall area, la Health area, la Athletic area, e la Gateway area.

La East Bank ospita anche uno dei musei dell'Università: il Frederick R.
Weisman Art Museum, completato nel 1993 e progettato dall'architetto Frank
Gehry.

Le squadre sportive (football americano, hockey su ghiaccio, basket) che
rappresentano la University of Minnesota si chiamano _Golden Gophers_ ed i
colori delle maglie sono il bordeaux e l'oro.

L'organizzazione accademica dell'Università è suddivisa in 19 facoltà o scuole
(colleges in inglese), insieme ad altri dipartimenti indipendenti :[1]

L'università ha sei centri di studio interdisciplinari che permettono alle
facoltà di "oltrepassare" i propri campi di studio e collaborare con
dipartimenti che appartengono a diversi college:[2]

Considerato come il più grande tra i 5 poli che compongono il sistema
universitario dell'università del Minnesota con i suoi oltre 50.000 studenti,
il campus di Minneapolis/St. Paul è a tutt'oggi quarto più esteso corpo
studentesco di tutti gli Stati Uniti. L'università conta più di 300 tra
istituti di ricerca, che variano dalle scienze matematiche, alle scienze
sociali, umanistiche e alle tecnologie innovative.

L'Università del Minnesota offre ben 143 diversi corsi di laurea,[3] e offre
più di 200 corsi di laurea a livello magistrale (Master) e di dottorato di
ricerca.[4]

Il **West Bank** copre un'area di 53 acri (21 ha). Il West Bank Arts Quarter
include:

Altri progetti

