Controllando la relativa categoria in italiano (Categoria:Tecnologia e scienze
applicate) e in inglese (en:Category:Applied sciences) mi sono accorto che il
numero di scienze applicate è molto più elevato di quello che compare nel
template. Personalmente, mi pare strano che nella categoria compaiono anche
"allevamento" e "alimentazione", per citarne alcuni, comunque è necessario
fare un po' di chiarezza, per tale motivo sarebbe bene ampliare la voce
Scienza applicata, indicando fonti attendibili e dopo avere verificato le
fonti, modificare eventualmente tale template. Se il numero di scienze
applicate è così elevato come sembra, non capisco inoltre quale criterio sia
stato adottato per inserire solo queste voci e non le altre. Inoltre, se
dovessimo inserire tutte le voci, allora il template non avrebbe significato,
in quanto sarebbe un doppione inutile della relativa categoria. Penso che la
cosa migliore sia cancellare il template, ampliare la voce e ricontrollare le
categorie. Si accettano pareri in proposito. --Daniele Pugliesi (msg) 12:19,
28 ott 2014 (CET)

In effetti il template così formato rischia di generare parecchia confusione
in merito agli ambiti che dovrebbero riguardare la voce principale. Ritengo
che Daniele non abbia tutti i torti nel voler cancellare il template, almeno
per il momento. In alternativa bisognerebbe riscrivere i rimandi che contiene,
non lasciandosi influenzare da quello che compare nella lista della Categoria,
che contiene termini di diverso tipo e anche non strettamente correlati, e
quindi forse con un inserimento nel template di un numero minore di termini.
Sarei anch'io per una cancellazione del template, magari in futuro
reinseribile se fatto in modo diverso. --Utente 19:17, 9 nov 2015 (CET)

