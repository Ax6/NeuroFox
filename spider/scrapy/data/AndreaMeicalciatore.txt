**Andrea Mei** (Urbino, 18 maggio 1989) è un calciatore italiano, difensore
dell'Atletico Alma.

Il ruolo principale di Mei è il difensore centrale, tuttavia può giocare anche
come terzino[2].

Arriva all'Inter dalla Vis Pesaro insieme a Luca Gentili nell'estate del
2004[3], nel 2007 va in prestito al ChievoVerona che lo inserisce nella
formazione Primavera. Fa ritorno poi all'Inter dove viene aggregato alla prima
squadra allenata da José Mourinho, senza però fare il suo debutto in partite
ufficiali.

Nell'estate del 2009 va in prestito al Crotone[4]. La sua esperienza in
Calabria è negativa e Mei scende in campo in una sola occasione, nella gara di
Coppa Italia contro l'Ascoli

Ritornato all'Inter nel mese di gennaio si trasferisce, sempre in prestito, al
Lumezzane in Lega Pro Prima Divisione[5], dove disputa 8 partite in campionato
e vince la Coppa Italia Lega Pro.

Nel 2010 viene ceduto in comproprietà al Piacenza insieme a Luca Tremolada in
cambio di Andrea Lussardi e Matteo Colombi[6]. Fa il suo debutto con la maglia
biancorossa nel secondo turno di Coppa Italia nella vittoria per 5-3 contro la
Virtus Lanciano. A fine stagione totalizza 14 presenze in campionato con la
maglia del Piacenza[2].

Ritornato all'Inter, nel luglio 2011 si aggrega in prova alla prima squadra
del VVV-Venlo, club che milita nella Eredivisie[7]. Il 5 agosto la squadra
olandese annuncia l'acquisizione del giocatore in prestito con opzione di
acquisto[8]. Fa il suo esordio ufficiale con la maglia numero 4 alla prima di
campionato, il giorno seguente, nella sfida contro l'Utrecht[9] rimediando
un'ammonizione[10].

Dopo 5 discrete presenze da titolare, a partire dal 17 settembre viene
relegato in panchina. Torna in campo il 29 ottobre in NAC Breda-VVV-Venlo 3-1
subentrando all'infortunato Ahmed Musa al minuto 32. Gioca da titolare la
sfida successiva, il 5 novembre pareggiata 0-0 contro l'Excelsior. Il 20
novembre in Groningen-VVV-Venlo 2-1, in seguito a un fallo nella propria area,
provoca il rigore che porterà al vantaggio degli avversari e rimedia un
cartellino rosso diretto. A fine stagione fa ritorno all'Inter.

Nel gennaio 2013 rescinde il suo contratto con l'Inter, rimanendo svincolato
fino al 29 luglio 2014, quando trova l'accordo per giocare con il Vis Pesaro,
squadra che l'aveva lanciato sul panorama calcistico,[11] militante in Serie
D. Debutta con i pesaresi il 7 settembre nella sconfitta 2-0 in casa
dell'Amiternina. Dopo il debutto non scende più in campo fino a quando, a
inizio dicembre, rescinde il contratto con i pesaresi restando svincolato[12].

La stagione successiva resta in Serie D, trasferendosi al Fano, squadra con la
quale si era allenato già sul finire della stagione precedente dopo la
rescissione con la Vis Pesaro[13]. Fa il suo debutto con il Fano il agosto
nella sconfitta per 5-1 in casa della FeralpiSalò valida per il primo turno di
Coppa Italia. Iniziata la stagione come riserva, si conquista il posto da
titolare in seguito all'infortunio di Torta[13]. Chiude l'annata, nella quale
il Fano chiude il campionato al secondo posto vincendo poi i play-off del
proprio girone, con 14 presenze in campionato e 1 in Coppa Italia. La stagione
successiva si trasferisce al Tropical Coriano, squadra militante nella
Promozione emiliano-romagnola. Fa il suo debutto con i romagnoli il 28 agosto
2016 nella vittoria per 2-0 in casa della Giovane Cattolica nella prima
giornata del primo turno della Coppa Italia di Promozione. Segna la sua prima
rete romagnola, nonché sua prima rete in carriera, il 18 settembre nella
partita vinta 2-0 contro il Bakia Cesenatico[14]. Dopo 13 presenze ed 1 rete
in campionato e 3 presenze in coppa Italia nel mese di dicembre lascia la
squadra[15], trasferendosi all'Urbania, militante nell'Eccellenza
marchigiana[16]. Fa il suo debutto con i biancorossi il 19 dicembre nel
pareggio 1-1 in casa della Pergolese[17]. Con l'Urbania ottiene la salvezza ai
play-out[18]. La stagione successiva si accasa all'Atletico Alma, neopromosso
in Eccellenza[19]. Segna la sua prima rete con i marchigiani il 2 dicembre
2017 nella vittoria per 2-1 sul campo del Camerano[20]. Chiude il campionato
con una rete in 30 presenze.

Mei vanta 11 presenze con le nazionali giovanili italiane tra il 2004 e il
2006, quando militava nelle giovanili dell'Inter, in particolare vanta 6
presenze con la Under-16, 1 con l'Under-17 e due ciascuno con l'Under-18 e
l'Under-19.

_Statistiche aggiornate al 28 ottobre 2018._

