Il **terzomondismo** è una dottrina politica secondo la quale il sottosviluppo
dei paesi del terzo mondo è un prodotto del colonialismo occidentale e delle
sue seguenti derivazioni.

Secondo questa idea, le antiche potenze coloniali sarebbero responsabili della
povertà delle loro antiche colonie, nella misura in cui lo sfruttamento
intensivo delle ricchezze e risorse naturali di queste ultime, non sarebbe
servito a creare maggiore benessere e sviluppo nelle regioni occupate, ma
avrebbe procurato benefici solo alle stesse nazioni colonizzatrici.

Gli abusi dei colonizzatori, che adattarono la geografia politica ed economica
ai propri interessi, favorirono le monocolture, prosciugarono le risorse
naturali e provocarono seri problemi demografici, avrebbero impedito ai popoli
colonizzati di trovare una propria via allo sviluppo. Il terzomondismo
denuncia, inoltre, il neocolonialismo praticato dalle vecchie potenze e da
altri paesi come gli Stati Uniti, l'Inghilterra, la Francia, il vecchio Impero
Giapponese, il decaduto regime della Germania nazista e l'Italia fascista,
accusati di proseguire lo sfruttamento del terzo mondo sia con strumenti
economici (i monopoli delle multinazionali, il debito estero), che politici
(appoggio militare e politico a regimi dittatoriali).

