Prodotto / Prezzo  
Promozione / Distribuzione  
Ricerche di mercato / Strategie di marketing  
Marca / Gestione del marchio  

Pubblicità / Sales promotion  
Personal sales / Mailing  
Pubbliche relazioni / Direct marketing  

Comunicazione / Economia aziendale  
Customer relationship management  

La **distribuzione commerciale** è lo strumento attraverso il quale le aziende
produttrici e distributrici immettono sul mercato beni e servizi.

La distribuzione è anche una delle **4P** del _marketing mix_ , e si considera
come un insieme di istituzioni indipendenti che operano per rendere un
prodotto o servizio disponibile al consumatore per l'uso.

Sebbene a volte utilizzati come sinonimi, commercializzazione e distribuzione
sono due concetti diversi[1]. In generale, con il termine
**commercializzazione** s'intende l'attività di vendita di merci acquistate
come finite, ovvero non oggetto di produzione/trasformazione.

La distribuzione, in genere, riguarda le imprese che realizzano prodotti
propri: il variegato mondo delle imprese della subfornitura, per loro natura
di fornitori di particolari su specifica per non parlare dei terzisti di
lavorazioni su prodotti forniti dal cliente, non deve implementare articolati
processi di distribuzione vera e propria.

Nella distribuzione, gli intermediari tra produttore e cliente possono essere
caratterizzati da:

_Aziende mercantili che operano in nome e per conto proprio_

_Aziende mercantili che operano in nome e per conto altrui (ausiliari del
commercio)_

Tali aziende non si legano all'acquirente ma promuovono unicamente una
vendita. Il successivo contratto di compravendita vedrà coinvolte, come parti,
unicamente il rivenditore e l'acquirente procacciato. Ricevono un compenso
detto provvigione ed eventualmente uno star del credere dall'azienda
rappresentata.

_Aziende mercantili che operano in nome proprio ma per conto altrui (ausiliari
del commercio)_

Tali aziende, a differenza di quelle sopra riportate si legano all'acquirente
o al venditore (potendo agire sia dal lato degli acquisti sia dal lato delle
vendite). I successivi contatti di compravendita li vedranno menzionati fra le
parti ed il cliente procacciato o il fornitore individuato potranno rivalersi
su di loro in caso di diatriba. Agiscono a seguito di mandato da parte di un
committente e ricevono, a livello di compenso, una commissione ed eventuali
star del credere se stabiliti.

Oltre a tali aziende, possono integrare l'anello della distribuzione, anche
altre forme d'azienda come, ad esempio, i franchisee, costituitisi a seguito
della stipulazione di un contratto di franchising.

A seconda del numero di intermediari, esistono diversi tipi di canale di
vendita (o canale distributivo) attraverso il quale un'azienda propone i
propri prodotti sul mercato.

È tipico delle aziende che hanno loro punti vendita (svolgendo attività sia di
produzione diretta sia di produzione indiretta), delle aziende di produzione
che vendono direttamente al consumatore tramite vendite per corrispondenza,
vendite porta a porta, vendite tramite distributori automatici, vendite
perfezionatesi per tramite del commercio elettronico. Tale canale è usato,
quindi, dalle aziende industriali che si orientano ad una distribuzione _pull_
(che attira il cliente a sé)

È tipico dei dettaglianti costituiti sotto forma di gruppo d'acquisto che, per
tramite dello stesso gruppo, saltano l'anello del grossista nonché degli
attori della GDO costituiti sotto forma di catena con grosso potere d'acquisto
che promuovono contatti diretti con le aziende di produzione al fine di curare
lo smercio di quanto da esse prodotto. È sfruttato dalle aziende produttrici
con orientamento _push_ alla distribuzione (che spinge il consumatore a
rifornirsi dai distributori quali, ad esempio, i grossisti e i dettaglianti) e
prevede, pertanto, conseguenti azioni di trade marketing.

Induce inevitabili ricarichi di prezzo per il consumatore finale ma, in
parecchi casi, esso risulta assolutamente necessario in quanto, la figura del
grossista, funge da anello di spinta fondamentale alla vendita. Pure in questo
caso il canale è sfruttato da aziende produttrici con orientamento _push_ alla
distribuzione, prevedendo ingenti azioni di trade marketing dal momento che,
in questo caso, il canale, non prevede unicamente la figura del dettagliante
ma anche quella del grossista.

Esistono fondamentalmente tre strategie di _market coverage_ :

Le attività inerenti alla distribuzione commerciale implicano necessariamente
la movimentazione della merce. Pertanto, la netta differenza tra la vendita al
dettaglio e quella all'ingrosso è che in quest'ultima l'elemento
diversificativo e indispensabile è il trasporto, mentre in quella al dettaglio
l'elemento predominante è l'esposizione del prodotto.

Il _channel management_ è la gestione del canale distributivo dei prodotti da
parte di un'azienda. Corrisponde all'insieme delle relazioni instaurate fra
intermediari commerciali e fornitori industriali. Di queste relazioni si
distinguono tre tipi:

A tal proposito, il _Trade marketing_ è una disciplina che si occupa di
studiare e analizzare i complessi aspetti che intercorrono nel rapporto
industria-distribuzione.

Il _Channel Manager_ Alberghiero è un software utile ad unificare la
distribuzione "elettronica" di un Hotel. Il proliferare di "agenzie di viaggi
on-line", dette OTA, ha causato negli ultimi anni un incremento sensibile
delle ore uomo necessarie a tenere aggiornati gli inventari di ciascuno di
questi "canali". Disponibilità giornaliera, prezzi e variazioni. Un altro
effetto della distribuzione internet sulla distribuzione alberghiera è una
fortissima concorrenza sui prezzi. Questa concorrenza ha stressato ancor di
più il mercato che quindi compete quotidianamente con variazioni di prezzo
secondo la concorrenza. Questo ha causato un ulteriore problema, poiché
obbliga gli Hotel a modificare le proprie tariffe e strategie di vendita anche
più volte al giorno.

Queste necessità hanno creato il bisogno di strumenti informatici utili nello
stesso tempo a diminuire il tempo necessario all'aggiornamento degli inventari
ed a controllare di più e meglio le proprie strategie tariffarie in un mercato
estremamente competitivo.I Channel Manager hanno offerto una risposta a questa
necessità.

I _Channel Manager_ sono di 2 tipi.

Nel primo caso, i _One Way_ , il software non fa altro che compilare uno
"script" che viene inviato in modalità http verso gli _extranet_ delle OTA.
Modalità piuttosto insicura ed illegale, contenendo infatti lo script le login
e password dell'hotel per l'accesso all' _extranet_.

Nel secondo caso, gli XML 2 _ways_ , la comunicazione, certificata, avviene in
modalità protetta da _server_ a _server_. Dal _server_ del _Channel Manager_
al _server_ della OTA. Esiste un accordo tra le due parti e lo scambio è
bidirezionale. Ovvero il _Channel Manager_ riceve le prenotazioni e le
modifiche delle stesse dalle OTA.

I _Channel Manager_ nel settore alberghiero hanno preso piede negli ultimi
anni a seguito della forte crescita della distribuzione online del prodotto
Hotel. Le agenzie di viaggio on-line (O.T.A. On-Line Travel Agency) sono
cresciute enormemente col crescere del mercato che è diventato il secondo
mercato per transazioni di Internet. Gli alberghi devono aggiornare i propri
contenuti all'interno dei database di queste O.T.A., in appositi _extranet_
per la gestione degli inventari, ovvero Prezzi, Disponibilità, Regole della
prenotazione. Col crescere di queste OTA si sono moltiplicati gli _extranet_
da aggiornare costituendo un lavoro _time-consuming_ per gli hotels, e
rischioso a causa della alta possibilità di errore nell'aggiornamento di tanti
"inventari".

I _Channel Manager_ si propongono di risolvere il problema attraverso un unico
inventario centralizzato collegato in modalità Xml ai Server delle OTA. Il
risultato è che l'hotel controlla di fatto un unico Extranet che
ridistribuisce informazioni ed inventari ad N "Canali", ovvero le OTA.

Altri progetti

