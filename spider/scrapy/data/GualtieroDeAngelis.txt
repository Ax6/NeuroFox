**Gualtiero De Angelis** (Roma, 22 novembre 1899 – Roma, 6 giugno 1980) è
stato un attore e doppiatore italiano.

Padre di Manlio, Enrico e Paola De Angelis e nonno di Vittorio e Eleonora De
Angelis e di Massimiliano Virgilii, è stato attore ma soprattutto uno dei
maggiori doppiatori italiani dagli anni trenta fino agli anni settanta,
colonna portante della Cooperativa Doppiatori Cinematografici (CDC), nella
quale entra nel 1936.

Con la sua voce dal timbro unico e caratteristico, ha doppiato i più celebri
attori americani, tra i quali Cary Grant, James Stewart, Errol Flynn, Dean
Martin, John Garfield, George Raft, Richard Conte, Paul Henreid e altri, oltre
a diversi attori italiani come Pietro Germi, Vittorio Gassman e Luciano
Tajoli.

Nel 1974 è stato protagonista dello sceneggiato Rai _Guglielmo Marconi_ ,
nella parte dello scienziato; sempre nello stesso anno ha collaborato con Rita
Pavone, duettando nella canzone _Film_[1].

Quale riconoscimento per la sua professionalità è stata istituita una targa
intestata al suo nome, che premia quei giovani che si sono distinti nel campo
del doppiaggio.

Morì a Roma il 6 giugno 1980 all'età di 80 anni.

