**Adolfo Geri** (Napoli, 28 agosto 1912 – Roma, 27 marzo 1988) è stato un
attore e doppiatore italiano.

Nato a Napoli da una famiglia di attori inizia a recitare sin da bambino in
teatro e successivamente nel cinema, dove debutta nel 1933, nel film
_L'eredità dello zio buonanima_ , diretto da Amleto Palermi.

Nel 1938, entra all'interno della Cooperativa di Doppiaggio di Roma che dal
1945 diventò la mitica CDC, divenendo in poco tempo una delle voci più
ricorrenti. La sua voce brillante e disinvolta viene prestata a grandi nome
dello schermo come Gene Kelly, Arthur Kennedy, Richard Widmark, e molti altri.
Nel 1952, dopo aver doppiato Gene Kelly nel famoso musical _Un americano a
Parigi_ (1951), Adolfo Geri lasciò la CDC a causa di contrasti con alcuni
colleghi trasferendosi al doppiaggio di film presso la O.D.I. Importante, per
durata, la sua collaborazione alla prosa radiofonica dell'EIAR, poi RAI, dal
1936 fino agli anni settanta, presso la Compagnia di Prosa di Roma e
soprattutto in quella di Firenze.

