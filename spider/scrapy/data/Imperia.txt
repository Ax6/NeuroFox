**Imperia** ( _Impêia_ in ligure) è un comune italiano di 42 450 abitanti[1],
capoluogo dell'omonima provincia in Liguria; situato nella Riviera di Ponente,
è nato nel 1923 dall'accorpamento amministrativo di Oneglia ( _Ineja_ in
lingua ligure) e Porto Maurizio ( _U portu_ in lingua ligure), rispettivamente
a sinistra e a destra del torrente Impero, oltre che dei comuni minori di
_Borgo Sant'Agata_ , _Caramagna Ligure_ , _Castelvecchio di Santa Maria
Maggiore_ , _Moltedo Superiore_ , _Montegrazie_ , _Piani_ , _Poggi_ ,
_Torrazza_ e _Costa d'Oneglia_.

Imperia conta circa 43 000 abitanti[1], ma l'intera area urbana, comprensiva
di un vasto entroterra urbanizzato, ne conta circa 70 000[2][3], di fatto
l'agglomerazione più popolosa dopo Sanremo e la prima più estesa della
provincia[4].

Storicamente Oneglia è dedita all'industria alimentare (olio e pasta
soprattutto), mentre Porto Maurizio alla pesca e al turismo. Negli ultimi anni
ha avuto inizio un processo di riconversione nell'industria dei servizi, a
partire dalla costruzione del porto turistico.

Il dialetto di Imperia è prevalentemente la lingua ligure, con lievi ma
sensibili varianti di terminologia e pronuncia fra i rioni di Porto Maurizio e
di Oneglia, dove la secolare dominazione Piemontese ha lasciato traccia anche
nella cadenza e nel lessico. A partire dagli Anni Sessanta, con il diffondersi
dell'immigrazione interna (principalmente dal Sud Italia), l'uso del dialetto
si è prima "annacquato" con molti termini italiani, poi si è fortemente
ridotto, restando confinato in città, fra la popolazione più anziana, e nelle
piccole frazioni, più culturalmente omogenee.

L'odierno centro urbano di Imperia comprende gli abitati di Porto Maurizio e
Oneglia (che a sua volta comprende Castelvecchio), storicamente e
geograficamente distinti.

Oneglia, a levante, è la parte più estesa della città, si estende nella breve
piana alluvionale sulla sinistra della foce del torrente Impero,
raccogliendosi intorno a piazza Dante, dalla quale si aprono alcune delle
principali strade moderne della città. Ha costituito storicamente il centro
industriale della città, legata principalmente alla produzione di olio di
oliva .Una volta era famosa per la produzione di pasta ,ora purtroppo l'ultima
industria è stata chiusa.[5] Di vocazione maggiormente commerciale rispetto a
Porto Maurizio, il centro di Oneglia è caratterizzato da un'architettura
d'impronta piemontese (è evidente l'ispirazione ai portici di via Roma e di
piazza San Carlo di Torino), eredità del periodo in cui faceva parte dei
territori dei Savoia e del Regno di Sardegna. Subito a nord di Oneglia si
trova il borgo di Castelvecchio di Santa Maria Maggiore.

Porto Maurizio, a ponente del torrente Impero (che dà nome alla città), è
raccolto su un promontorio proteso nel mare sulla sinistra della foce del
torrente Caramagna e si espande sulla cimosa costiera; ha una vocazione
prevalentemente residenziale e turistica. È intricata e pittoresca, ricca di
_caruggi_ (vicoli), piccole _creuze_ (viottoli) e palazzi di pregio.

Il territorio retrostante la città, al centro della Riviera dei Fiori, ha un
andamento orografico caratterizzato da brevi valli, poste perpendicolarmente
alla costa e uniformemente digradanti, nelle quali si sono sviluppati molti
insediamenti che sono riusciti a conservare intatta o quasi la loro struttura
originaria.

La coltura dell'olivo, introdotta intorno al XII secolo, ha segnato
profondamente la storia del territorio imperiese, così come, secoli più tardi,
hanno fatto i fiori e il turismo. Olivi coltivati su colline terrazzate (dette
in dialetto locale _fasce_ ) con i caratteristici muretti a secco sono
l'elemento dominante del paesaggio. Classificazione: zona 3 (sismicità bassa),
Ordinanza PCM n. 3274 del 20/03/2003

Le valli retrostanti la città, soprattutto dietro Porto Maurizio, sono
particolarmente brevi ed il crinale di sommità costituisce uno sbarramento
naturale verso settentrione, che garantisce alla città un efficace riparo dai
venti più freddi e le dona un clima particolarmente mite.

La creazione di Imperia avvenne il 21 ottobre 1923 con un decreto reale[7] che
riuniva undici preesistenti comuni in un unico comune, che ha preso il nome
dal torrente Impero che scorre fra i due centri principali (per aggirare
dispute campanilistiche sulla scelta del nome stesso).

Dal 1973 al 1º gennaio 2009 è stata la sede amministrativa della Comunità
montana dell'Olivo, quest'ultima confluita nella Comunità montana dell'Olivo e
Alta Valle Arroscia con la Legge Regionale n° 24 del 4 luglio 2008[8].

«Scudo partito: al primo di rosso a quattro torri d'argento merlato alla
guelfa col capo di Genova e al secondo d'argento all'albero d'olivo sradicato
al naturale col capo di Savoia; in fregio le ornamentazioni di città»

«Drappo rettangolare azzurro di foggia regolamentare caricato dello stemma
civico e sormontato dall'iscrizione centrata in argento: "Città di Imperia"»

Lo stemma ufficiale è stato approvato con l'apposito regio decreto datato al
17 maggio del 1925, mentre il gonfalone è stato approvato con l'apposito
Decreto Reale datato al 3 dicembre del 1931.

A Porto Maurizio:

Ad Oneglia:

A Castelvecchio:

Nelle frazioni:

A Porto Maurizio:

A Oneglia:

A Torrazza:

Abitanti censiti[12]  

Secondo i dati Istat al 31 dicembre 2017, i cittadini stranieri residenti ad
Imperia sono 5 625[13], così suddivisi per nazionalità, elencando per le
presenze più significative:

Imperia è una città dal passato recente e dai due volti: vi si avverte infatti
ancora una sorta di campanilismo che riguarda peraltro maggiormente gli
abitanti più anziani. Questo è probabilmente dovuto alla diversa storia dei
due rioni che, pur trovandosi così vicini, hanno appartenuto per secoli ad
entità statali differenti, essendo stata Oneglia, una "enclave" sabauda in
territorio genovese dal 1560 circa al 1815, fatto salvo il breve periodo
dell'annessione della Repubblica Ligure al Primo Impero francese. Il processo
di unificazione delle due città iniziò dopo l'unità d'Italia attraverso
reciproci atti dei due comuni, realizzata definitivamente nel 1923. Le
differenze superstiti nel terzo millennio, riguardano molti piccoli aspetti
quotidiani, dal dialetto con lievi ma sensibilmente diversi accenti e termini
(essendo l'onegliese segnato da tratti fonetici "piemontesizzanti")[14], alle
specialità gastronomiche (la pizza cucinata diversamente nei due rioni, la
farinata - tipica focaccia di ceci - con diversi spessori e ricette), alla
natura più residenziale e signorile di Porto rispetto a quella più industriale
e popolare di Oneglia, fino ai tanti aneddoti irridenti l'uno e l'altro rione.

I cittadini dei due abitati principali sono anche chiamati _Cacellòtti_ e
_Ciantafùrche_. In città si racconta che per le esecuzioni capitali, gestite
"in comune" fra i borghi, il patibolo venisse regolarmente montato dagli
Onegliesi (da qui il nome di _ciantafurche_ \- "pianta forche"), mentre il
boia, della famiglia dei Cacello, arrivava dalla vicina Porto Maurizio (gli
scogli piatti destinati alle esecuzioni, in una zona a mare fra le due città,
ora interrata, erano chiamati _'e Giustixe_ , le Giustizie). Inizialmente
usati in tono dispregiativo, i due appellativi hanno col tempo perso questa
accezione e sono tuttora comunemente utilizzati nel dialetto locale.

Nei due centri abitati principali che la compongono – Porto Maurizio e Oneglia
– si trovano ancora i segni di un passato che ha visto le due località (e
anche molte frazioni) indipendenti ed autonome: due palazzi civici, due chiese
principali, due porti, due stazioni e addirittura tre santi patroni: pur
rimanendo simbolicamente San Maurizio martire patrono di Porto Maurizio e San
Giovanni Battista patrono di Oneglia (con le loro feste patronali in due
periodi differenti dell'anno, senza contare i vari patroni delle altre
frazioni), il patrono ufficiale del comune di Imperia è, dal 1991[15], san
Leonardo da Porto Maurizio.

La località ha ottenuto dalla FEE-Italia (Foundation for Environmental
Education) il conferimento della Bandiera Blu per la qualità dei servizi del
porto turistico ("Marina di San Lorenzo") nel 2014[16].

Dagli anni sessanta è attivo il Cineforum di Imperia[17], associazione
cinematografica che annovera più di 800 soci.

Nel 1963 viene fondato dal Maestro Emilio Lepre il Coro Mongioje di Imperia,
successivamente diretto da Guido Gorlero e dal 1977 dal M° Elio Guglieri.

Nella primavera del 2005 nasce il Coordinamento Provincia di Imperia del
CICAP, il Comitato Italiano per il Controllo delle Affermazioni sul
Paranormale fondato nel 1989 da Piero Angela. L'attività del gruppo si rivolge
alla propria realtà locale, all'interno della quale si propone di divenire un
punto di riferimento serio e credibile, sia per la popolazione che per i media
locali (giornali, radio, tv, ecc.), nel pieno riconoscimento degli obiettivi
del CICAP e in stretta collaborazione con il Cicap Liguria.[18]

Dal 2006 viene organizzato il Video Festival Città di Imperia - Festival
Internazionale d'Arte Cinematografica Digitale. Patrimonio Culturale Unesco
per le edizioni 2010-2011-2012 nel suo decimo compleanno ha ricevuto la
Medaglia di Rappresentanza del Presidente della Repubblica Italiana.

Nel 2009 nasce l'associazione culturale "Ludo Ergo Sum" che si propone di dare
rilievo a tutti gli aspetti del gioco e del giocare.[19]

Ad Imperia è attivo l'Osservatorio Meteorologico e Sismico, situato a Porto
Maurizio nella torretta del palazzo della scuola primaria di piazza Roma (dove
in precedenza sorgeva il convento dell'Annunziata), che fornisce con
continuità dati relativi alle condizioni locali ed è inserito in varie reti di
rilevazione scientifica.

Anche nel terzo millennio è visivamente evidente come la città sia stata
creata dalla fusione di due città preesistenti: fra i due centri storici c'è
una zona verde di un paio di km rimasta poco abitata, dove sono stati
costruiti i due imponenti palazzi pubblici del Comune e delle Poste al momento
della creazione di Imperia, proprio per accentuarne l'avvenuta unione. Oltre
ad alcune ville d'epoca con relativo parco, in quella zona si sono formati
negli anni sessanta un paio di quartieri residenziali, uno sulla collina
intorno al nuovo ospedale e l'altro (Borgo San Moro) nell'area incolta sul
mare alla destra del torrente Impero. Anche la zona a mare fra Porto Maurizio
ed Oneglia non aveva una destinazione specifica, a causa dei vari progetti di
porto commerciale che negli anni sono stati discussi e mai attuati e di
successivi interramenti che hanno creato una zona pianeggiante ma non
sfruttata. Solo in questi anni sta prendendo forma un progetto organico di
porto turistico e di sistemazione della zona di mare adiacente (con una
passeggiata, una pista ciclabile ed un parco sul nuovo frangiflutti).

La grande espansione urbana avvenuta nel dopoguerra si è invece maggiormente
concentrata nelle aree intorno ai due centri storici verso le relative
frazioni, le più vicine delle quali sono state in pratica assorbite da un
unico tessuto urbano di abitazioni e servizi.

Pur non esistendo un vero e proprio centro industriale (le poche industrie
esistenti nel 2015 sorgono nel centro di Oneglia), il Piano Regolatore ha
destinato a questo tipo di sviluppo la zona del fondovalle del torrente
Impero, dove sono infatti sorti la maggior parte dei centri commerciali e dei
nuovi capannoni industriali degli ultimi anni. Dopo gli anni settanta molte
case e ville sono state costruite nelle colline intorno alla città, in zone
panoramiche prima completamente deserte ed ora punteggiate di abitazioni e di
nuove strade, spesso impervie.

Situata su una piccola pianura alluvionale alla foce del torrente _Impero_ , è
caratterizzata da una struttura a croci di strade per quanto riguarda il
centro storico di origine medievale (quello alle spalle del porto), mentre
nella parte ottocentesca (Piazza Dante e Via Bonfante, rispettivamente piazza
e strada principale) si manifesta una struttura prevalentemente concentrico-
radiale, dettata da una serie di vie che si dipartono dalla piazza principale
e da un'altra sequenza di _boulevard_ che crea una cintura attorno al centro
cittadino, delimitandolo fortemente. Caratteristici di questa recente parte di
Oneglia sono i portici, di ispirazione tipicamente piemontese. Contrariamente
a Porto Maurizio, la città di Oneglia ha più una forte unità territoriale: non
esistono "rioni" o "borgate" con tradizioni ed identità proprie.

Il centro storico medievale (il _Parrasio_ , più comunemente chiamato
"Parasio") è arroccato su un promontorio prospiciente il mare e in esso si
conservano edifici di importante valore monumentale. Qui, a differenza del
centro storico di Oneglia, la rivoluzione industriale e l'edilizia moderna non
hanno potuto intaccare l'abitato preesistente proprio per la morfologia del
territorio.

Demolita all'inizio dell'Ottocento la chiesa parrocchiale alla sommità del
nucleo antico (il campanile si vede ancora in stampe d'epoca, ora rimane solo
una piazzetta nello stesso spazio occupato dall'antica chiesa), si provvide
alla ricostruzione di una città che doveva manifestare a dovere il suo rango.

La nuova piazza principale ( _Piazza del Duomo_ ), al margine del centro
storico, vide fronteggiarsi il Duomo ed il Municipio di Porto Maurizio. Ospita
anche il palazzo della Questura (precedentemente adibito a caserma). È
collegata alla nuova strada principale (poi via Felice Cascione) tramite una
croce di strade (nota appunto come "la Crociera").

Questa parte di Imperia, a differenza di Oneglia, ricalca le tipiche
caratteristiche urbanistiche genovesi e mantiene ancora divisioni fra i borghi
risalenti alle tradizioni medievali (Parasio, Fondura, Marina, Foce...), ben
differenziati e con identità proprie.

Imperia è circondata da diverse frazioni, alcune delle quali fanno ormai parte
del tessuto urbano cittadino. Tutte basavano principalmente la loro economia
sulla coltivazione dell'olivo.

Per motivi storici, si possono tuttora ritenere "satelliti" dei due rioni
principali, piuttosto che del moderno Comune di Imperia. Nell'elenco si
riportano anche i nomi dialettali:

L'economia imperiese, per tradizione, è stata perlopiù caratterizzata da una
vocazione industriale. L'industria si è avvalsa della produzione agricola
locale.

La principale produzione del territorio comunale, come dell'intera provincia,
è quella legata alla lavorazione dell'oliva taggiasca, con i suoi prodotti, in
particolare modo l'olio d'oliva.

La coltura dell'olivo taggiasco ha portato storicamente alla presenza di
diverse aziende olearie, in maggioranza site a Oneglia (come Olio Carli), che
ne lavorano ed esportano i prodotti a livello industriale. Altra produzione
significativa della città era quella della pasta con l'Agnesi, il più antico
marchio di produttori di pasta tra quelli ancora esistenti[ _senza fonte_ ].
Il pastificio fu fondato nella prima metà dell’800 nell'entroterra; venne poi
aperto un mulino nei pressi del porto di Oneglia, divenuto poi sede centrale
nel 1888. La produzione è cessata, dopo un lungo declino, il 13 dicembre 2016
per trasferimento a Fossano (Cuneo).

Dalla fine del Novecento la città ha indirizzato significative energie verso
il turismo. In tale ottica è stato approvato e realizzato il progetto del
porto turistico.[38]

Anticamente esisteva una via romana (via Julia Augusta) che percorreva la
riviera ligure parallelamente al mare, da Genova verso la Gallia (poi
Francia), a cui si aggiunse nel medioevo la Via Marenca, che saliva verso
l'interno, scavalcando le Alpi e procedendo verso il Piemonte.[39] Gran parte
degli spostamenti e del commercio, comunque, si svolgevano via mare.

Le vie di comunicazione sono:

Storicamente, la città è stata servita dalle due stazioni ferroviare separate
di Imperia Oneglia e di Imperia Porto Maurizio, entrambe sostituite in
conseguenza del raddoppio e spostamento a monte della ferrovia, con
l'inaugurazione il 12/12/2016 della nuova stazione unificata di Imperia.[40],
posta in zona intermedia e decentrata rispetto al centro urbano.

Il trasporto pubblico è svolto con autoservizi svolti dalla Riviera Trasporti.

Fra il 1893 e il 1895 le preesistenti città di Oneglia e Porto Maurizio erano
collegate tramite una tranvia a cavalli. Nel 1926 fu inaugurata sul medesimo
tracciato una tranvia elettrica urbana gestita dalla Società Tranvie
Elettriche Provincia di Imperia (STEPI), che rimase in esercizio fino al 1947.

La città è dotata di 2 aree portuali:

Il porto commerciale di Imperia (Oneglia) in passato ferveva di traffici
mercantili (commercio dell'olio e della pasta, del legname e, per un certo
periodo, anche componenti per la FIAT ed autovetture finite, che venivano
imbarcate per il sud Italia). Esso fu per diversi anni l'unico sbocco sul
Mediterraneo del Ducato di Savoia (Principato di Piemonte) e, per questo,
luogo strategico più volte insidiato e cannoneggiato dai nemici dei Savoia del
momento (Regno di Francia, Spagnoli ecc.). Ospita un'asta del pesce ed un
flotta locale di pescherecci medio-piccoli.

Alla città è stata conferita nel 2006 la Bandiera Blu per la qualità dei
servizi del porto turistico (Imperia Mare). È sede dei raduni biennali
internazionali di Vele d'Epoca, che vedono centinaia di yacht, grandi e
piccoli, riunirsi nel porto[42].

Sempre nell'ambito dei raduni navali ad Imperia si svolge il raduno di
motoryacht d'epoca, che si tiene ogni due anni (alternandosi alle vele
d'epoca) in calata Cuneo, nel porto di Oneglia.

Il fronte mare di Imperia sta cambiando aspetto con il progetto di un nuovo
porto: il Porto di Imperia, con 1293 posti barca ed un'ampia serie di servizi
ed esercizi commerciali a terra. Sta sorgendo tra Porto Maurizio e Oneglia, ma
le opere più consistenti saranno nella zona di Porto Maurizio, dove già è
collocato il porto turistico che verrà completamente integrato nel nuovo porto
molto più grande andando così a costituire un unico porto tra i più grandi del
mediterraneo.[43]

I lavori per il nuovo porto hanno preso il via con la posa della prima pietra
a marzo del 2006. Nel 2009 sono state completate le prime opere, mentre per
vederlo terminato totalmente bisognerà aspettare che la procura faccia il suo
corso nelle indagini per poter far proseguire i lavori di ultimazione.

I lavori consistono sia nella riqualificazione di aree che precedentemente
ospitavano insediamenti industriali, sia nella costruzione di nuovi moli in
aree precedentemente occupate dal mare e che sono state interrate nel secondo
dopoguerra.[44]

Imperia, nonostante le ridotte dimensioni, è sempre stata una città dalla
vivace scena politica e culturale. La città esprime preferenze elettorali in
larga parte centriste ed è stata spesso laboratorio di fenomeni politici poi
passati su un piano nazionale.

A Porto Maurizio hanno avuto luogo scioperi e manifestazioni durante il
biennio rosso e la città ha dato i natali a molti combattenti partigiani, tra
cui Felice Cascione, detto _U Megu_ (il medico), autore dell'inno _Fischia il
vento_ ; più avanti le scuole cittadine non sono state immuni al fenomeno dei
movimenti studenteschi.

Dal 1999 al 2013 le preferenze elettorali della città sono orientate
principalmente verso il centro-destra risultandone una roccaforte in Liguria,
fino alle elezioni comunali del 2013, vinte da una maggioranza di centro-
sinistra.[45]

Imperia è gemellata con:

Nel comune hanno sede quattro società calcistiche: A.S.D. Imperia, A.S.D. Val
Prino 2010, A.S.D. Porto Maurizio, e G.S. Riviera dei Fiori 2012. Hanno
disputato campionati dilettantistici regionali e provinciali.

La squadra di pallanuoto è la Rari Nantes Imperia, che ha vinto uno scudetto,
due Coppe LEN e una Supercoppa LEN con la squadra femminile.

Ad Imperia hanno inoltre sede: la società di atletica A.S.D. Maurina, che ha
compiuto i 100 anni di attività nel 2007[49]; la squadra di pallapugno G.S.
San Leonardo; la U.S.D. San Camillo, società di pallamano e una squadra di
rugby.

Nel 1998 la seconda tappa del Giro d'Italia si è conclusa ad Imperia con la
vittoria di Ángel Edo.

Portico della chiesa di Borgo Peri

Portico della chiesa di Borgo Peri

Campanile e retro della chiesa di Borgo Peri

Calata Cuneo - Antichi palazzi prospicienti il porto di Oneglia

Calata Cuneo - Antichi palazzi prospicienti il porto di Oneglia

Calata Cuneo - Antichi palazzi prospicienti il porto di Oneglia

Calata Cuneo - Antichi palazzi prospicienti il porto di Oneglia

Calata Cuneo - Antichi palazzi prospicienti il porto di Oneglia

Calata Cuneo (porto di Oneglia)

Calata Cuneo (porto di Oneglia)

I caratteristici portici di Calata Cuneo

I caratteristici portici di Calata Cuneo

Arco rampante in via del Collegio

Cantieri Navali Imperia (zona ex-Ferriere)

gru sul porto commerciale di Imperia-Oneglia

La statua di S. Leonardo a Porto Maurizio

Altri progetti

