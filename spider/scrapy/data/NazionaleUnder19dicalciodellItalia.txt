![1leftarrow
blue.svg](//upload.wikimedia.org/wikipedia/commons/thumb/d/d6/1leftarrow_blue.svg/16px-1leftarrow_blue.svg.png)_Voce
principale: **Nazionale di calcio dell'Italia**._

La **Nazionale di calcio dell'Italia Under-19** è la rappresentativa
calcistica Under-19 nazionale dell'Italia ed è posta sotto l'egida della
Federazione Italiana Giuoco Calcio. Nella gerarchia delle nazionali giovanili
italiane è posta prima della Nazionale Under-18.

La rappresentativa è sorta all'inizio della stagione 2001-2002: a partire dal
2002, infatti, il Campionato europeo di calcio Under-18 è stato sostituito dal
Campionato europeo di calcio Under-19.

Ogni stagione l'obiettivo di questa nazionale è di partecipare, attraverso il
superamento di due fasi di qualificazione, al campionato europeo Under-19,
manifestazione a cadenza annuale tenuta di solito a luglio, che negli anni
pari qualifica le migliori nazionali europee al campionato mondiale Under-20
dell'anno successivo.

Ha vinto il campionato europeo Under-19 nell'edizione del 2003. In quella
circostanza la squadra, guidata dal commissario tecnico Paolo Berrettini,
batté in finale il Portogallo per 2-0, vincendo il secondo titolo europeo di
categoria della sua storia, dopo quello del 1958. Di quella squadra, tra gli
altri, facevano parte Giorgio Chiellini, Alberto Aquilani, Raffaele Palladino
e Giampaolo Pazzini.

Dopo qualche anno di qualificazioni mancate, nel 2008 l'U-19 si è qualificata
per l'europeo U-19 in Repubblica Ceca, dove è giunta in finale, persa per 3-1
contro la Germania. In questa edizione si sono messi in luce il portiere
Fiorillo, i centrocampisti Raggio Garibaldi e Poli e l'attaccante Okaka.

Nel 2011 ha vinto un'edizione del Valentin Granatkin Memorial e una Coppa
Sendai nel 2004.

Nel 2016 si è qualificata per la finale dell'europeo U-19 in Germania, dove è
stata battuta per 4-0 dalla Francia.

Nel 2018 ha raggiunto nuovamente la finale dell'europeo U-19 in Finlandia,
dove è stata battuta per 4-3 dal Portogallo, che l’Italia aveva battuto
qualche giorno prima per 3-2 nella fase a gironi.

Elenco dei 24 calciatori convocati per le amichevoli contro Paesi Bassi e
Svizzera del 6 e 9 settembre 2019[3].

Non terminata (1956) ·

