**Tommaso Berni** (Firenze, 6 marzo 1983) è un calciatore italiano, portiere
dell'Inter.

Cresciuto nelle giovanili della Fiorentina e dell'Inter, inizia la propria
carriera da professionista proprio con i _Nerazzurri_. Nel 2001 si trasferisce
in Inghilterra al Wimbledon[1], senza, però, debuttare in campionato. Nella
stagione 2003-04 ritorna in Italia alla Ternana in Serie B, dove gioca per tre
anni (gli ultimi due da titolare). Nei tre anni ha parato 4 rigori (ad
Abbruscato, Ferrante, Cavalli e Biancolino).

Il 10 luglio 2006 viene acquistato dalla Lazio con la formula del prestito
oneroso con diritto di riscatto. Il 31 gennaio 2007 la Lazio lo riscatta
totalmente per la cifra di 1,5 milioni di euro[2]. Ha esordito in Serie A il
20 maggio 2007 nella partita Lazio-Parma (0-0).

Il 2 febbraio 2009 viene ceduto in prestito alla Salernitana in Serie B. Il 23
marzo 2009, nel posticipo casalingo contro il Brescia, Berni para un calcio di
rigore ad Andrea Caracciolo; ne para un secondo solo 6 giorni dopo a Vicenza
ad Alessandro Sgrigna.

Conclusa la stagione con la Salernitana, Berni torna alla Lazio. È
inizialmente il terzo portiere biancoceleste, dietro a Fernando Muslera e ad
Albano Bizzarri. A metà stagione però quest'ultimo si infortuna gravemente
alla spalla nel corso di una gara di Europa League, quindi Berni diventa il
secondo portiere per il resto dell'annata, giocando anche due partite da
titolare in campionato. Questa gerarchia tra portieri rimane invariata anche
nella stagione successiva, durante la quale Berni si accomoda stabilmente in
panchina, venendo preferito a Bizzarri. L'estremo difensore toscano viene
chiamato a difendere la porta biancoceleste negli incontri di Coppa Italia
2010-2011.

Il 29 giugno 2011 trova l'accordo con la formazione portoghese dello Sporting
Braga, dopo che il suo contratto con la Lazio era giunto a scadenza.[3] Il 29
agosto 2011 esordisce in Primeira Liga nel match Vitória Setúbal-Sporting
Braga (0-1).

Dal 3 agosto 2012 si allena con la Sampdoria, grazie al nullaosta concesso
dallo Sporting Braga, in attesa di definire nei giorni successivi il suo
trasferimento a titolo definitivo,[4] che avviene il 24 agosto.[5] Il 16
settembre esordisce con la maglia dei blucerchiati nella partita Pescara-
Sampdoria 2-3 a causa delle assenze di Romero e da Costa. Il 30 giugno,
scadutogli il contratto con la Samp, rimane svincolato.

Nell'estate del 2013 viene tesserato dal Torino, con cui non collezionerà
alcuna presenza.[6]

Il 2 luglio 2014 ritorna all'Inter, dove è cresciuto fra le giovanili, come
terzo portiere dietro a Samir Handanovič e Juan Pablo Carrizo (fino al 2017,
poi sostituito da Daniele Padelli).[7]

Convocato per 48 volte nelle nazionali giovanili italiane, disputa in totale
27 partite. Durante la sua militanza al Wimbledon, esordisce nella nazionale
Under-21 il 20 agosto 2002, nell'amichevole di Grosseto contro la Germania,
persa dagli _azzurrini_ per 2-0. Totalizza altre due presenze nel 2004 e nel
2005, dopo il trasferimento alla Ternana.

_Statistiche aggiornate al 3 luglio 2019._

Altri progetti

1 Handanovič · 2 Godín · 5 Gagliardini · 6 de Vrij · 7 Sánchez · 8 Vecino · 9
Lukaku · 10 Martínez · 12 Sensi · 13 Ranocchia · 16 Politano · 18 Asamoah · 19
Lazaro · 20 Borja Valero · 21 Dimarco · 23 Barella · 27 Padelli · 30 Esposito
· 31 Pirola · 32 Agoumé · 33 D'Ambrosio · 34 Biraghi · 37 Škriniar · 46 Berni
· 77 Brozović · 87 Candreva · 95 Bastoni · Allenatore: Conte

