Zona euro

UE non appartenenti all'AEC II

UE appartenenti all'AEC II con _opt-out_

UE non appartenenti all'AEC II con _opt-out_

Non UE che usano bilateralmente l'euro

Non UE che usano unilateralmente l'euro

![1leftarrow
blue.svg](//upload.wikimedia.org/wikipedia/commons/thumb/d/d6/1leftarrow_blue.svg/16px-1leftarrow_blue.svg.png)
_Voce principale: **Allargamento della zona euro**._

L' **adozione dell'euro in Croazia** è il percorso che la Croazia ha
intrapreso per adottare l'euro[1].

Il governo croato, nell'ottobre 2017, ha presentato un piano per aderire alla
moneta unica europea che prevede l'ingresso della Croazia nel sistema degli
Accordi europei di cambio (ERM-II) entro il 2020, come presupposto della piena
adozione dell'euro in un secondo momento.[2]

Il primo ministro Andrej Plenković ha espresso la sua convinzione che il Paese
potrà fissare il cambio della kuna, la moneta nazionale croata, all'ERM-II nel
2020, anno in cui è previsto il semestre di presidenza della Croazia del
Consiglio dell'Ue. "La Croazia, come membro più giovane dell'Ue, ha due
obiettivi politici cruciali: l'ingresso nella zona Schengen e l'adozione della
moneta unica", ha dichiarato Plenković.

Il premier non ha voluto speculare su una possibile data dell'adozione
dell'euro, ricordando che l'ingresso nell'eurozona non dipende unicamente
dagli indicatori macroeconomici del Paese aderente, ma anche dalla volontà
politica dei membri attuali di accogliere un nuovo Stato. Un'ulteriore
questione aperta è la controversia che divide l'opinione pubblica croata sul
tema dell'euro, con sondaggi altamente contrastanti[3].

Nell'Accordo di adesione all'Ue del 2013 il Paese si è impegnato ad aderire
anche all'euro. Con la strategia presentata dal premier, il governo vuole
iniziare un ampio dibattito pubblico sui vantaggi e gli eventuali punti deboli
dell'adozione dell'euro.

Il 4 luglio 2019 il ministro delle finanze Zdravko Marić e il governatore
della Banca nazionale croata Boris Vujčić hanno inviato una lettera al
vicepresidente della Commissione europea Valdis Dombrovskis e al presidente
della Banca centrale europea Mario Draghi per presentare la candidatura della
Croazia ad aderire al meccanismo di cambio ERM II[4][5][6]. L'8 luglio
successivo l'Eurogruppo ha dichiarato di avviare una procedura di controllo e
accompagnamento della Croazia alla realizzazione delle misure proposte per
essere pronta ad aderire al meccanismo di cambio ERM-II, in maniera analoga a
quanto fatto l'anno precedente per la Bulgaria[7].

Dalle rilevazioni dell'Eurobarometro,[8] nelle quali veniva posta la domanda
_"Parlando in generale, lei è personalmente più a favore o contro l'idea
dell'introduzione dell'euro nel proprio paese?"_ risulta:[9]

Sempre alle rilevazioni _Eurobarometero_ , alla domanda _"Lei pensa che
l'introduzione dell'euro avrà conseguenze positive o negative per la
Croazia?"_ gli intervistati hanno risposto:[10]

L'evoluzione storica dei parametri di Maastricht, il cui rispetto è condizione
necessaria all'adozione dell'euro, è riassunta nella tabella seguente[11]:

Criterio soddisfatto

Criterio non soddisfatto

La rapida diminuzione del disavanzo nel 2016 (circa il 0,9%), nonché le
previsioni economiche del 2017, hanno indotto la chiusura della procedura
correttiva per il deficit eccessivo secondo il Patto di stabilità e crescita
il 6 giugno 2017[20].

La Croazia è tra i paesi più eurizzati tra tutti quelli che non hanno ancora
la moneta unica europea. Nel 2015 gli scambi commerciali con il resto
dell'Unione europea ammontavano a circa il 30% del GDP, nonché il 60% dei
prestiti e dei sono già espressi in euro[21].

Secondo il rapporto ECB di giugno 2016[21], la legislazione croata soddisfa
tutti i requisiti relativi all'indipendenza della banca centrale e che non vi
sono incompatibilità nel settore finanziario. Tuttavia, è auspicabile
l'attuazione di riforme legislative e di politiche strutturali finalizzate a
migliorare e stimolare la concorrenza nei mercati dei beni e servizi, ridurre
gli squilibri tra domanda e offerta nel mercato del lavoro (dove il tasso di
disoccupazione è piu alto della media europea), nonché ad innalzare
l’efficienza dell’amministrazione pubblica e del sistema giudiziario[21].

Il disegno per le monete euro croate non è stato ancora stabilito.

