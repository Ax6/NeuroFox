**Paolo Cossi** (Pordenone, 11 maggio 1980) è un fumettista italiano,
soprannominato dalla critica il _folletto del fumetto_[1].

Paolo Cossi nasce a Pordenone nel 1980. Segue corsi di fumetto con Davide
Toffolo, Giorgio Cavazzano e Romeo Toffanetti. Dal 1997 tiene corsi di tecnica
del fumetto nelle scuole, nonché di sensibilizzazione a questo medium.

Nel 2002 vince il 1º premio al concorso _Jacovitti_ , che gli permette di
frequentare gratuitamente la Scuola del Fumetto di Milano. Nello stesso anno
pubblica il suo primo libro: _Corona. L'uomo del bosco di Erto_. Inizia così
la sua carriera di scrittore fumettista.

ALP (su testi di Andrea Gobetti), Linus, Sette e La lettura (Corriere della
sera), Piccolo Missionario.

Nel 2004 vince il _Premio Albertarelli_ dell' _A.N.A.F.I._ come migliore
giovane disegnatore italiano, per aver messo in luce uno stile personale che
attinge a un'elegante commistione fra disegno classico e segno ironico[2].

Nel 2009 Premio Condorcet Aron per la democrazia consegnato dal Parlamento
della Comunità Francese con il libro _"Medz Yeghern, il grande male",_
pubblicato poi anche in Francia, Spagna, Corea, Paesi Bassi con grande
successo.

Nel 2010 vince il Premio Diagonale come migliore autore straniero a Bruxelle.

Nelle sue opere si sente molto questo attaccamento alla natura dei boschi e
delle montagne, in particolare le Alpi.

I suo libri sono stati pubblicati in Italia, Francia, Spagna, Belgio, Corea,
Paesi Bassi, Norvegia, Armenia, Stati Uniti.

Nel 2016 fonda l'Archivio del fumetto d'Alta Quota "Paolo Cossi" - Andreis
(PN) sostenuto dall'Associazione Culturale Màcheri

