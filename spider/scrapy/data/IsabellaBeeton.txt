**Isabella Mary Beeton** (nata **Mayson** ; Marylebone, 12 marzo 1836 –
Swanscombe, 6 febbraio 1865) è stata una giornalista e scrittrice britannica.
Il suo nome è associato particolarmente al suo primo libro, l'opera del 1861
_Mrs Beeton's Book of Household Management_ ( _Il libro di gestione domestica
di Mrs Beeton_ ). Nacque a Londra e, dopo avere frequentato le scuole a
Islington, Londra nord, e Heidelberg, Germania, sposò Samuel Orchart Beeton,
un ambizioso editore e direttore di riviste.

Nel 1857, meno di un anno dopo il matrimonio, Isabella cominciò a scrivere per
una delle pubblicazioni di suo marito, _The Englishwoman's Domestic Magazine_
( _La rivista domestica della donna inglese_ ). Traduceva narrativa francese e
scriveva la rubrica di cucina, benché tutte le sue ricette fossero plagiate da
altre opere o mandate dai lettori della rivista. Nel 1859 i Beeton lanciarono
una serie di supplementi mensili di 48 pagine a _The Englishwoman's Domestic
Magazine_ ; i 24 numeri furono pubblicati in unico volume con il titolo _Mrs
Beeton's Book of Household Management_ nell'ottobre 1861, che vendette 60.000
copie nel primo anno. Isabella stava lavorando a una versione ridotta del suo
libro, che doveva intitolarsi _The Dictionary of Every-Day Cookery_ ( _Il
dizionario della cucina quotidiana_ ), quando morì di febbre puerperale nel
febbraio 1865 all'età di 28 anni. Diede alla luce quattro figli, due dei quali
morirono nell'infanzia, ed ebbe vari aborti. Due delle sue biografe, Nancy
Spain e Kathryn Hughes, postulano la teoria che Samuel avesse
inconsapevolmente contratto la sifilide in una relazione prematrimoniale con
una prostituta, e avesse involontariamente trasmesso la malattia a sua moglie.

Il _Libro di gestione domestica_ è stato corretto, rivisto e ampliato varie
volte a partire dalla morte di Isabella ed è ancora in stampa al 2016.
Scrittori di alimentazione hanno affermato che le edizioni successive
dell'opera erano assai lontane e inferiori alla versione originale. Vari
scrittori di cucina, comprese Elizabeth David e Clarissa Dickson Wright, hanno
criticato l'opera di Isabella, particolarmente il suo uso di ricette altrui.
Altri, come la scrittrice di alimentazione Bee Wilson, considerano la censura
eccessiva, e che Beeton e la sua opera dovrebbero essere giudicate
straordinarie e ammirevoli. Il suo nome è diventato associato alla conoscenza
e all'autorità sulla cucina e l'economia domestica vittoriane, e l' _Oxford
English Dictionary_ afferma che verso il 1891 il termine _Mrs Beeton_ era
ormai usato come nome generico per indicare un'autorità in materie domestiche.
Si ritiene che ella abbia anche avuto una notevole influenza nella costruzione
o nella formazione di un'identità del ceto medio dell'era vittoriana.

Isabella Mayson nacque il 14 marzo 1836 a Marylebone, Londra. Era la maggiore
delle tre figlie di Benjamin Mayson, un rappresentante di biancheria
(commerciante)[N 1] e di sua moglie Elizabeth (nata Jerrom). Poco dopo la
nascita di Isabella la famiglia si trasferì a Milk Street, Cheapside, da dove
Benjamin si dedicò al commercio.[2][N 2] Morì quando Isabella aveva quattro
anni,[N 3] ed Elizabeth, incinta e non in grado di riuscire ad allevare i
figli da sola mentre manteneva l'attività di Benjamin, mandò le sue due figlie
maggiori a vivere con dei parenti. Isabella andò a vivere con suo nonno
paterno, recentemente rimasto vedovo, a Great Orton, Cumberland, benché sia
ritornata con sua madre entro i due anni successivi.[6]

Tre anni dopo la morte di Benjamin Elizabeth sposò Henry Dorling, un vedovo
con quattro figli. Henry era il commissario di gara della Pista da corsa di
Epsom, e gli era stata comcessa la residenza dentro il campo della pista da
corsa. La famiglia, inclusa la madre di Elizabeth, si trasferì nel Surrey[7] e
nei venti anni successivi Henry ed Elizabeth ebbero altri tredici figli.
Isabella fu determinante nell'allevamento dei suoi fratelli, e si riferiva
collettivamente a loro come a un "carico vivente di bambini".[8][9][N 4]
L'esperienza le diede grande conoscenza e capacità su come gestire una
famiglia e la sua casa.[12]

Dopo una breve educazione presso un collegio a Islington, nel 1851 Isabella fu
mandata a scuola a Heidelberg, Germania, accompagnata dalla sua sorellastra
Jane Dorling. Isabella divenne abile nel piano ed eccellette in francese e
tedesco; acquisì anche la conoscenza e l'esperienza nel fare paste e
pasticcini.[13][14][N 5]. Ritornata ad Epsom verso l'estate del 1854 prese
ulteriori lezioni per fare paste e pasticcini da un fornaio locale.[9][16]

Intorno al 1854 Isabella cominciò una relazione con Samuel Orchart Beeton. La
sua famiglia aveva vissuto a Milk Street nello stesso periodo dei Mayson – il
padre di Samuel gestiva ancora là la Dolphin Tavern — e le sorelle di Samuel
avevano frequentato la stessa scuola di Heidelberg come Isabella.[17][18]
Samuel fu il primo editore britannico de _La capanna dello zio Tom_ di Harriet
Beecher Stowe nel 1852 e aveva anche fatto uscire due giornali innovativi e
pionieristici: _The Englishwoman's Domestic Magazine_ ( _La rivista domestica
della donna inglese_ ) nel 1852 e la rivista _Boys' Own_ ( _Dei ragazzi_ ) nel
1855.[19][20] Nel 1855 la coppia entrò in una fitta corrispondenza — nella
quale Isabella firmava le sue lettere come "Fatty" ("Cicciottella") — e
annunciarono il loro fidanzamento nel giugno 1855.[21] Il matrimonio ebbe
luogo nella chiesa di St Martin, Epsom, nel luglio dell'anno seguente, e fu
annunciato in _The Times_[22] Samuel era "un discreto ma fermo sostenitore
dell'uguaglianza delle donne"[23] e la loro relazione, sia personale che
professionale, era una società paritaria.[9] La coppia andò a Parigi per un
viaggio di nozze di tre settimane, dopo il quale la madre di Samuel li
raggiunse per una visita ad Heidelberg. Ritornarono in Gran Bretagna in
agosto, quando i novelli sposi si trasferirono al 2 di Chandos Villas, una
grande casa in stile italianeggiante a Pinner.[24][25]

Entro un mese dal ritorno dalla loro luna di miele Isabella rimase
incinta.[26] Poche settimane prima della nascita, Samuel persuase sua moglie a
contribuire a _The Englishwoman's Domestic Magazine_ , una pubblicazione che
le scrittici di alimentazione Mary Aylett e Olive Ordish considerano fosse
"ideata per rendere le donne contente della loro sorte dentro la casa, non per
interessarle al mondo esterno".[27] La rivista aveva un prezzo accessibile,
era mirata alle giovani donne del ceto medio e commercialmente fu un successo,
vendendo 50.000 numeri al mese verso il 1856.[28] Isabella cominciò traducendo
narrativa francese per la pubblicazione come storie o serie.[29] Poco dopo
aveva iniziato a lavorare sulla rubrica di cucina — che era rimasta moribonda
per i precedenti sei mesi in seguito alla partenza del precedente
corrispondente — e l'articolo sulla famiglia.[30][31] Il figlio dei Beeton,
Samuel Orchart, nacque verso la fine di maggio del 1857, ma morì alla fine di
agosto quell'anno. Sul certificato di morte, la causa della morte fu indicata
come diarrea e colera, sebbene la Hughes ipotizzi che Samuel senior avesse
involontariamente contratto la sifilide in un rapporto prematrimoniale con una
prostituta, e avesse inconsapevolmente trasmesso la condizione a sua moglie,
che avrebbe infettato suo figlio.[32]

Mentre affrontava la perdita di suo figlio, Isabella continuò a lavorare a
_The Englishwoman's Domestic Magazine_. Sebbene non fosse una cuoca abituale,
lei e Samuel ottennero le ricette da altre fonti. Una richiesta di ricevere le
ricette personali dei lettori fece sì che ne fossero inviate oltre 2.000, che
furono selezionate e curate dai Beeton. Anche le opere pubblicate venivano
copiate, in gran parte senza attribuirle a nessuna delle fonti. Tra queste vi
erano _Modern Cookery for Private Families_ ( _Cucina moderna per le famiglie
private_ ) di Eliza Acton,[33] _The Experienced English Housekeeper_ ( _La
massaia inglese esperta_ ) di Elizabeth Raffald, _Le Pâtissier royal parisien_
( _Il pasticciere reale parigino_ ) di Marie-Antoine Carême,[34] _The French
Cook_ ( _Il cuoco francese_ ) di Louis Eustache Ude, _The Modern Housewife or,
Ménagère_ ( _La massaia moderna o, Mènagère_ ) e _The Pantropheon_ ( _Il
Pantrofeo_ ) di Alexis Soyer, _The Art of Cookery Made Plain and Easy_ (
_L'arte della cucina chiara e facile_ ) di Hannah Glasse, _A New System of
Domestic Cookery_ ( _Un nuovo sistema di cucina domestica_ ) di Maria Eliza
Rundell e le opere di Charles Elmé Francatelli.[35][36][37] Suzanne Daly e
Ross G. Forman, nel loro esame della cultura culinaria vittoriana, considerano
che il plagio fa della rivista "un importante indice della società del periodo
medio vittoriano e del ceto medio" perché la produzione del testo da parte dei
suoi lettori assicura che essa sia una raccolta di ciò che veniva
effettivamente cucinato e mangiato a quel tempo.[38] Nel copiare le ricette di
altri, Isabella stava seguendo la raccomandazione datale da Henrietta English,
un'amica di famiglia, che scrisse che "La cucina è una scienza che si impara
solo mediante lunga esperienza e anni di studio che voi naturalmente non avete
avuto. Perciò il mio consiglio sarebbe di compilare un libro di ricette da una
varietà dei migliori libri pubblicati sulla cucina e il cielo sa che c'è una
gran varietà per te da cui scegliere."[39]

I Beetons seguirono in parte lo schema delle ricette della Acton, sebbene con
una importante modifica: mentre la Acton forniva il metodo di cucinare seguito
da una lista degli ingredienti richiesti, le ricette in _The Englishwoman's
Domestic Magazine_ elencavano i componenti prima del processo di
cucina.[40][41] Lo schema standardizzato di Isabella usato per le ricette
mostrava anche i costi approssimativi di ogni porzione, la stagionalità degli
ingredienti e il numero di porzioni per piatto.[42] Secondo la scrittrice di
cucina britannica del ventesimo secolo Elizabeth David, uno dei punti di forza
della scrittura di Isabella era nella "chiarezza e nei dettagli delle sue
istruzioni generali, nei suoi vivaci commenti, nelle sue digressioni senza
fronzoli".[12] Margaret Beetham, la storica, osserva che uno dei punti forza
del libro era il "coerente principio di organizzazione che faceva sembrare i
suoi eterogenei commenti uniformi e ordinati", e portava uno stile coerente
nella presentazione e nello schema.[43] Sebbene Daly e Forman considerino tale
approccio "più che stereotipato", Hughes lo vede come "la cosa più amata dai
vittoriani dell'età di mezzo, _un sistema_ ".[44]

Durante l'inverno particolarmente aspro del 1858–59 Isabella preparò la sua
minestra che servì ai poveri di Pinner, "Minestra per scopi benefici";[N 6]
sua sorella ricordò in seguito che Isabella "era impegnata a fare [la]
minestra per i poveri, e i bambini chiamavano regolarmente con le loro latte
per farsele riempire".[46][47] La ricetta sarebbe diventata l'unica voce nel
suo _Book of Household Management_ che fosse sua propria.[48] Dopo due anni di
aborti, nel giugno 1859 nacque il secondo figlio della coppia; anche lui fu
chiamato Samuel Orchart Beeton.[50] Hughes vede gli aborti come ulteriore
prova della sifilide di Samuel.[51]

Fin dal 1857 i Beeton avevano preso in considerazione l'idea di usare le
rubriche della rivista come la base di un libro di ricette raccolte e di
consigli per la cura della casa, crede Hughes believes,[52] e nel novembre
1859 lanciarono una serie di supplementi mensili di 48 pagine con _The
Englishwoman's Domestic Magazine_.[53] Il blocco di stampa per l'intera serie
dei supplementi era stabilito dall'inizio, perciò l'interruzione tra ciascuna
edizione era fissata a 48 pagine, indipendentemente dal testo, e in parecchi
numeri il testo di una frase o di una ricetta è diviso tra la fine di una
dispensa e l'inizio della successiva.[54][55]

I Beeton decisero di rinnovare _The Englishwoman's Domestic Magazine_ ,
particolarmente la rubrica di moda, che lo storico Graham Nown descrive come
"una parte piuttosto monotona".[56] Fecero un viaggio a Parigi nel marzo 1860
per incontrare Adolphe Goubaud, l'editore della rivista francese _Le Moniteur
de la Mode_ ( _Il maestro della moda_ ).[57] La rivista conteneva un modello
di un vestito a grandezza naturale abbozzato su un pezzo di carta pieghevole
perché le lettrici potessero ritagliarlo e farsi i loro vestiti. I Beeton
giunsero a un accordo con Goubaud perché il francese fornisse i modelli e le
illustrazioni per la loro rivista. La prima edizione a portare la nuova
caratteristica apparve il 1º maggio, sei settimane dopo che la coppia era
ritornata da Parigi. Per la rivista riprogettata, a Samuel si unì come
curatore Isabella, che era descritta come "curatrice" ( _"Editress"_ )[58]
Oltre a essere co-curatori, i due erano anche soci paritari. Isabella portò
un'efficienza e un forte acume per gli affari nell'approccio normalmente
disordinato e finanziariamente dispendioso di Samuel.[59] Ella si unì a suo
marito nel lavoro, viaggiando giornalmente in treno fino all'ufficio, dove la
sua presenza causò un'agitazione tra i pendolari, la maggior parte di loro
erano maschi.[60] Nel 1860 Isabella e Samuel fecero un viaggio a Killarney,
Irlanda, per due settimane di vacanza, lasciando il figlio a casa con
l'infermiera. I Beeton si godettero il giro turistico, anche nei giorni in cui
pioveva, rimasero dentro il loro albergo e lavorarono sulla successiva
edizione di _The Englishwoman's Domestic Magazine_.[61] Isabella fu
impressionata dal cibo che veniva loro servito, e scrisse nel suo diario che i
pranzi erano "condotti proprio nello stile francese".[62]

Nel settembre 1861 i Beeton fecero uscire una nuova pubblicazione settimanale
chiamata _The Queen, the Ladies' Newspaper_ ( _La Regina, il giornale delle
donne_ ).[N 7] Impegnati a gestire i loro altri titoli, i Beeton assunsero
Frederick Greenwood come direttore.[65]

La versione completa di _Mrs Beeton's Book of Household Management_ ( _Il
libro di gestione domestica di Mrs Beeton_ ), consistente nella raccolta dei
24 inserti mensili, fu pubblicata il 1º ottobre 1861;[67][68][N 8] divenne uno
dei maggiori eventi editoriali del diciannovesimo secolo.[70] Isabella incluse
nel libro un esteso "Indice analitico" di 26 pagine. Sebbene non fosse
un'innovazione — era usato nella rivista _The Family Friend_ ( _L'amico di
famiglia_ ) fin dal 1855 — Hughes considera l'indice nel _Book of Household
Management_ to be "favolosamente dettagliato e dotato di esaurienti
riferimenti incrociati".[71] Delle 1.112 pagine, oltre 900 contenevano
ricette. Il resto forniva consigli sulla moda, la cura dei bambini,
l'allevamento degli animali, i veleni, la gestione della servitù, la scienza,
la religione, il pronto soccorso e l'importanza dell'uso di prodotti locali e
stagionali.[72] Nel suo primo anno di pubblicazione, il libro vendette 60.000
copie.[73] Esso rifletteva i valori vittoriani, particolarmente il duro
lavoro, la parsimonia e la pulizia.[74] Christopher Clausen, nel suo studio
delle classi medie britanniche, ritiene che Isabella "riflettesse meglio di
chiunque altro, e per un pubblico più grande, il messaggio ottimistico che
l'Inghilterra del periodo medio dell'età vittoriana fosse piena di opportunità
per coloro che erano pronti a imparare come trarre vantaggio da esse".[75] La
scrittrice di alimentazione Annette Hope pensa che "si può capire il suo
successo. Se ... le giovani signore non sapevano nulla di organizzazioni
domestiche, nessun libro migliore di questo avrebbe potuto essere ideato per
loro."[76]

Le critiche per _Book of Household Management_ furono positive. Il critico del
_London Evening Standard_ riteneva che Isabella si fosse guadagnata una
reputazione nelle case, notando che era "riuscita a produrre un volume di cui
si dovrà, per gli anni a venire, fare molto tesoro in ogni casa inglese".[77]
Il critico del _Saturday Review_ scrisse che "per un repertorio realmente
prezioso di suggerimenti su tutti i tipi di questioni domestiche,
raccomandiamo Mrs Beeton con pochi dubbi".[78] L'anonimo recensore di _The
Bradford Observer_ riteneva che "le informazioni fornite ... appiaono
intelligibili ed esplicite"; il recensore lodava anche la disposizione delle
ricette, che metteva in evidenza i dettagli relativi agli ingredienti, alla
stagionalità e ai tempi richiesti.[79] Scrivendo in _The Morning Chronicle_ ,
un anonimo commentatore opinò che "Mrs Beeton non ha omesso niente che tenda
al conforto delle massaie, o faciliti i molti piccoli problemi e cure che
toccano in sorte a ogni moglie e madre. Ella può prevedere sicuramente che
questo libro in futuro avrà la precedenza su ogni altro sullo stesso
argomento."[80] Per l'edizione del 1906 del libro, il recensore di _The
Illustrated London News_ considerava l'opera "un formidabile corpo di dottrina
domestica", e pensava che "il libro è quasi di prima grandezza".[81]

Le decisioni d'affari di Samuel dal 1861 furono improduttive e inclusero un
incauto investimento nell'acquisto di carta — nel quale perse 1.000 sterline —
e un processo per conti non pagati. La sua hubris nelle questioni d'affari fu
causa di difficoltà finanziarie e all'inizio del 1862 la coppia si era
trasferita dalla sua confortevole casa di Pinner nei locali sopra il suo
ufficio. L'aria del centro di Londra non contribuì alla salute del figlio dei
Beeton, che cominciò a sentirsi male. Tre giorni dopo Natale la sua salute
peggiorò e morì alla vigilia di Capodanno del 1862 all'età di tre anni; il suo
certificato di morte indicava come causa "scarlattina repressa" ( _suppressed
scarlatina_ ) e "laringite" ( _laryngitis_ ).[82][N 9] Nel marzo 1863 Isabella
scoprì di essere di nuovo incinta, e in aprile la coppia si trasferì in una
casa a Greenhithe, Kent; il loro figlio, al quale misero nome Orchart, nacque
la vigilia di Capodanno del 1863.[84] Sebbene la coppia avesse avuto problemi
finanziari, godette di relativa prosperità durante il 1863, aumentata dalla
vendita di _The Queen_ a Edward Cox a metà dell'anno.[85][86]

A metà del 1864 i Beeton visitarono di nuovo i Goubaud a Parigi — la terza
visita della coppia alla città — e Isabella era incinta durante la visita,
proprio come lo era stata l'anno precedente. Al suo ritorno in Gran Bretagna
cominciò a lavorare su una versione ridotta di _Book of Household Management_
, che doveva intitolarsi _The Dictionary of Every-Day Cookery_ ( _Il
dizionario della cucina quotidiana_ ).[87][88] Il 29 gennaio 1865, mentre
lavorava sulle bozze del dizionario, entrò in travaglio; il bambino — Mayson
Moss — nacque quel giorno.[N 10] Isabella cominciò a sentirsi febbricitante il
giorno seguente e morì di febbre puerperale il 6 febbraio, all'età di 28
anni.[9][90]

Isabella fu sepolta nel Cimitero di West Norwood l'11 febbraio.[9][N 11]
Quando _The Dictionary of Every-Day Cookery_ fu pubblicato nello stesso anno,
Samuel aggiunse alla fine un tributo a sua moglie:

«Le sue opere parlano da sole; e, sebbene tolta a questo mondo proprio nel
culmine e nel vigore, e agli inizi della sua maturità di donna, ella provò la
soddisfazione — così grande per tutti coloro che lottano con buona intenzione
e appassionata volontà — di sapersi considerata con rispetto e gratitudine.»

Nel maggio 1866, in seguito a un grave declino nelle sue fortune finanziarie,
Samuel vendette i diritti sul _Book of Household Management_ a Ward, Lock and
Tyler (in seguito Ward Lock & Co).[19] La scrittrice Nancy Spain, nella sua
biografia di Isabella, riferisce che, dati i soldi che la società fece con
l'opera dei Beeton, "sicuramente nessun uomo fece mai un affare peggiore o più
inadeguato" di Samuel.[93] Nelle successive pubblicazioni Ward Lock soppresse
i dettagli sulle vite dei Beeton — specialmente la morte di Isabella — al fine
di proteggere il suo investimento lasciando pensare ai lettori che ella fosse
ancora viva e impegnata a creare ricette — ciò che la Hughes considera essere
"censura intenzionale".[94] Quelle edizioni successive continuarono a
stabilire il collegamento con Isabella in ciò che la Beetham considera essere
una "politica di marketing spietata che era cominciata con Beeton ma portata
avanti con vigore da Ward, Lock e Tyler".[43] Quei volumi successi che
portavano il nome di Isabella divennero meno riflessivi dell'originale.[43] A
partire dalla sua pubblicazione iniziale, il _Book of Household Management_ è
stato pubblicato in numerose edizioni rilegate o in brossura, tradotto in
varie lingue e non è mai stato fuori stampa.[73][95]

Isabella e la sua opera principale sono stati soggetti a critiche nel corso
del ventesimo secolo. Elizabeth David si lamenta di ricette che sono "a volte
fatte in fretta e fuorvianti", sebbene riconosca che anche la _Larousse
gastronomique_ di Prosper Montagné contiene errori.[12] La cuoca televisiva
Delia Smith ammette che era sconcertata su "come diamine il libro di Mrs
Beeton riuscisse a eclissare completamente ... l'opera superiore [di
Acton]",[96] mentre la sua collega chef, Clarissa Dickson Wright, ritiene che
"Sarebbe ingiusto incolpare una qualsiasi persona o libro per il declino della
cucina inglese, ma Isabella Beeton e il suo onnipresente libro hanno davvero
molto di cui rispondere."[97] In confronto, la scrittrice di cucina Bee Wilson
opina che denigrare l'opera di Isabella fosse solo una posizione "alla moda"
da assumere e che la scrittura della cuoca "ti fa semplicemente venire voglia
di cucinare".[98] Christopher Driver, il giornalista e critico del cibo,
suggerisce che la "relativa stagnazione e necessità di raffinatezza nella
cucina indigena di Gran Bretagna tra il 1880 e il 1930" possono invece essere
spiegate dal "progressivo svilimento ad opera di successivi curatori, revisori
e ampliatori".[99] La David commenta che "quando le cuoche inglesi alla buona"
erano attive nelle loro cucine, "seguivano ricette inglesi alla buona e
principalmente quelle dei libri di Mrs Beeton o i loro derivati".[100] La
Dickson Wright considera la Beeton una "affascinante fonte di informazione" da
un punto di vista della storia sociale,[101] e Aylett e Ordish considerano
l'opera "la migliore e più affidabile guida per lo studioso della storia
domestica della media età vittoriana".[102]

Malgrado le critiche, Clausen osserva che "'Mrs. Beeton' è ... stato per oltre
un secolo il libro di cucina inglese standard, superando frequentemente le
vendite di ogni altro libro tranne la Bibbia".[75] Secondo l' _Oxford English
Dictionary_ , il termine _Mrs Beeton_ divenne usato come nome generico per
"un'autorità su materie culinarie e domestiche" fin dal 1891,[103][104] e
Beetham opina che "'Mrs. Beeton' sia divenuto un marchio, un nome
commerciale".[43] In una recensione di Gavin Koh pubblicata in un numero del
2009 di _The BMJ_ , _Mrs Beeton's Book of Household Management_ fu definito un
classico della medicina. Nel "tentativo [di Isabella] di educare il lettore
medio sui comuni disturbi medici e sulla loro gestione", sostiene Koh, "ella
precedette le odierne guide sulla salute della famiglia".[105] Robin Wensley,
un professore di gestione strategica, crede che "i consigli e la guida di
Isabella sulla gestione domestica si possano applicare anche alla gestione
aziendale, e le sue lezioni sull'argomento hanno resisitito alla prova del
tempo meglio di alcuni dei suoi consigli sulla cucina o l'etichetta.[106]

In seguito alla trasmissione radiofonica di _Meet Mrs. Beeton_ ( _Vi presento
Mrs. Beeton_ ), una commedia del 1934 in cui Samuel era rappresentato in una
luce poco lusinghiera,[N 12] e _Mrs Beeton_ , un documentario del 1937,[N 13]
Mayston Beeton lavorò con H. Montgomery Hyde per produrre la biografia _Mr and
Mrs Beeton_ , sebbene il completamento e la pubblicazione furono rimandati
fino al 1951. Nel frattempo Nancy Spain published _Mrs Beeton and her Husband_
( _Mrs Beeton e suo marito_ ) nel 1948, aggiornato e rintitolato nel 1956 _The
Beeton Story_ ( _La storia dei Beeton_ ). Nella nuova edizione la Spain
accennava, ma non chiariva, la possibilità che Samuel avesse contratto la
sifilide. Seguirono altre biografie, compresa quella della storica Sarah
Freeman, che scrisse _Isabella and Sam_ in 1977; _Mrs Beeton: 150 Years of
Cookery and Household Management_ ( _Mrs Beeton: 150 anni di cucina e di
gestione domestica_ ) di Nown, pubblicata il 150º anniversario del compleanno
di Isabella, e _The Short Life and Long Times of Mrs Beeton_ ( _La breve vita
e i lunghi tempi di Mrs Betton_ ) di Hughes, pubblicata nel 2006.[109][110]
Isabella fu ignorata dal _Dictionary of National Biography_ per molti anni:
mentre Acton fu incluso nel primo volume pubblicato del 1885, Isabella non
ebbe una sua voce fino al 1993.[109]

Ci sono state parecchie trasmissioni televisive su Isabella. Nel 1970 Margaret
Tyzack la rappresentò in una esibizione solista scritta da Rosemary Hill,[111]
nel 2006 Anna Madeley interpretò Isabella in un docudrama,[112] e Sophie Dahl
presentò un documentario, _The Marvellous Mrs Beeton_ ( _La meravigliosa Mrs
Beeton_ ), lo stesso anno.[113]

La storica letteraria Kate Thomas vede Isabella come "una potente forza nella
creazione della vita domestica della classe media vittoriana",[114] mentre la
Oxford University Press, pubblicizzando un'edizione ridotta del _Book of
Household Management_ , considera l'opera di Isabella come un "testo
fondante"[115] e "una forza nella formazione" dell'identità della classe media
dell'era vittoriana.[116] All'interno di quella identità, la storica Sarah
Richardson pensa che una delle conquiste della Beeton fu l'integrazione di
diversi filoni della scienza domestica in un unico volume, che "elevò il ruolo
della donna di casa della classe media ... ponendolo in un contesto più ampio
e pubblico".[117] Nown cita un accademico anonimo che pensava che "Il Mrs
Beetonismo abbia preservato la famiglia come unità sociale, e reso le riforme
sociali una possibilità",[118] mentre Nicola Humble, nella sua storia
dell'alimentazione britannica vede _The Book of Household Management_ come "un
motore di cambiamento sociale" che condusse a un "nuovo culto della vita
domestica che doveva giocare un ruolo di primaria importanza nella vita del
periodo di mezzo dell'età vittoriana".[119] Nown considera Isabella

«... una donna singolare e notevole, lodata durante la sua vita e in seguito
dimenticata e ignorata quando l'orgoglio di saper fare paste e pasticcini
leggeri ... non era più considerato un requisito indispensabile per la
maturità di una donna. Tuttavia nel suo modo vivace, progressista, ella aiutò
molte donne a superare la solitudine del matrimonio e diede alla famiglia
l'importanza che meritava. Nel clima del suo tempo fu coraggiosa, risoluta e
una instancabile paladina per le sue sorelle di ogni luogo.»

Altri progetti

