**Disney XD** è un canale televisivo satellitare statunitense gestito dalla
The Walt Disney Company che trasmette numerose serie televisive animate per
bambini e ragazzi. La rete ha cominciato a trasmettere il 13 febbraio 2009
come sostituto di Toon Disney e Jetix.[1][2][3] Il suo target comprende la
fascia dei ragazzi dai 6 ai 14 anni[4][5]

Esiste anche una versione in alta definizione del canale, disponibile su
alcune TV via cavo statunitense, che trasmette quasi tutti i contenuti della
rete nel formato 720p. Il canale trasmette talvolta anche numerosi film
classici targati Disney, che vanno in onda alle 17:00.

Durante il 2009 sono state lanciate diverse versioni localizzate di Disney XD
tra cui, Polonia, Francia, America Latina, Giappone, Regno Unito, Irlanda,
Scandinavia, Spagna, Italia e Germania.

Nato come alternativa a Disney Channel, Toon Disney proponeva ai suoi
telespettatori i migliori cartoni firmati Disney 24 ore al giorno (ad
eccezione di alcune serie live action); la sua programmazione era quindi più o
meno similare ad altri network televisivi come Cartoon Network o Nicktoons
Network.

Come altri canali Disney, a partire dal 2008, Toon Disney ha iniziato a
trasmettere in alta definizione.[6][7]

Nato anche come canale esclusivamente basato su cartoni animati, nel 2004, con
l'aggiunta del blocco Jetix, molti dei classici cartoni firmati Disney sono
spariti, dando più spazio nel palinsesto alle serie live action.

The Walt Disney Company annunciò alla fine del 2008 l'acquisto delle azioni
Jetix Europe non ancora possedute ad un costo di 11 euro per azione; la
transazione diede alla Disney la proprietà del 96% di Jetix Europe.
L'approvazione degli azionisti Jetix Europe fu fissata durante l'assemblea
annuale del 28 gennaio 2009 e quando fu completata l'intera operazione la
Disney poté utilizzare i regolamenti dello statuto per ottenere il controllo
della società. Il 27 febbraio 2009 la quotazione di Jetix nel cambio Euronext
di Amsterdam fu chiusa completamente.[8]

Toon Disney (e il suo blocco Jetix) sono stati mutati in Disney XD o Disney
Cinemagic nella maggior parte dei paesi in cui andavano in onda (Non contando
paesi dove Jetix era un canale).

Altri progetti

