Il **salterio di Enrico VIII** è un manoscritto miniato appartenuto a Enrico
VIII d'Inghilterra. Il libro fu commissionato dal re all'inizio degli anni '40
del XVI secolo al miniatore francese Jean Mallard, che aveva già lavorato per
Francesco I di Francia, e contiene 7 scene miniate, come quella in cui Enrico
suona l'arpa alla presenza del giullare di corte Will Somers, o quella in cui
è raffigurato mentre legge nella sua camera da letto. In due scene Enrico VIII
è ritratto come re Davide: nella prima mentre uccide Golia, nella seconda nel
ruolo di un penitente. Il manoscritto inoltre riporta annotazioni a margine
fatte dallo stesso re.

