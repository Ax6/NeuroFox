**Emanuele Tenderini** (Venezia, 30 giugno 1977) è un fumettista italiano.

Tenderini è noto per aver partecipato alla creazione di _Wondercity_ , una
serie a fumetti prodotta per la Francia e pubblicata in numerose altre
nazioni, tra cui l'Italia a cura dell'editore Free Books. Nel corso della sua
carriera ha collaborato a molte altre serie a fumetti, sia per l'Italia che
per l'estero.

Nato a Venezia nel 1977, Tenderini ha frequentato l'Istituto Commerciale Paolo
Sarpi presso il quale si è diplomato ragioniere. Ha poi lavorato come grafico
in una copisteria veneziana e in uno studio pubblicitario privato. In seguito
si è spostato a Milano dove si è diplomato con il massimo dei voti presso la
Scuola del Fumetto. Successivamente è tornato nella città natale dove ha
iniziato la sua carriera da illustratore, collaborando con il gruppo thrash
metal dei Merendine.[1]

Nello stesso periodo ha collaborato con Alex Crippa nella realizzazione del
fumetto _100 Anime_ , pubblicato dalla casa editrice francese Delcourt nel
2004. In Francia ha iniziato a riscuotere un rilevante successo, collaborando
dal 2005 ad altre opere, _Othon& Laiton_ e _Wondercity_ , e pubblicando tra il
2006 e il 2007 due volumi di _Oeil de Jade_ come disegnatore, editi da Les
Humanoïdes Associés. Sempre per la Francia, ha collaborato successivamente ad
altre opere, come: _Prediction_ (2007-2008), _Arcane Majeur_ , _Wisher_ , _La
Porte d'Ishtar_ (2008), _Dei_ e _1066_ (2011).[2][3]

In Italia le sue collaborazioni più di rilievo sono state per i numeri
speciali di _Dylan Dog_ nel 2007 e _Dampyr_ nel 2008. Altre collaborazioni
italiane sono state _Vasco Comics_ (2007), _Rumbler_ (2008) e _The Odissey_
(2011).[2]

Nel 2014 collabora con Linda Cavallini nella realizzazione del progetto
_Lumina_ , una graphic novel realizzata con una tecnica di colorazione
digitale di loro invenzione definita Hyperflat, e finanziato attraverso un
crowdfunding su Indiegogo nello stesso anno.[4]

**Disegnatori** : Angelo Stano · Giuseppe Montanari · Ernesto Grassani ·
Corrado Roi · Luigi Piccatto · Giampiero Casertano · Carlo Ambrosini · Pietro
Dall'Agnol · Giovanni Freghieri · Bruno Brindisi · Ugolino Cossu · Nicola Mari
· Maurizio Di Vincenzo · Daniele Bigliardo · Fabio Celoni · Franco Saudelli ·
Luigi Siniscalchi · Roberto Rinaldi · Gigi Simeoni  

**Alleati** : Ann Jurging · Caleb Lost · Hans Milius · Jim Fajella · Lisa ·
Matthew Shady  
**Antagonisti** : Maestri della Notte · Draka · Nergal  

**Disegnatori** : Stefano Andreucci · Maurizio Dotti · Nicola Genzianella ·
Luca Rossi · Mario Rossi (Majo) · Alessandro Baggi · Alessandro Bocci · Arturo
Lozzi · Giuliano Piccinino · Fabrizio Russo

