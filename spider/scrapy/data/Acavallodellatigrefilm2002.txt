_**A cavallo della tigre**_ è un film del 2002, diretto dal regista Carlo
Mazzacurati, remake dell'omonimo film del 1961 di Luigi Comencini con Nino
Manfredi.

Guido, guardia privata nei trasporto valori, incontra Antonella in un bar: è
un colpo di fulmine. Abbandona la moglie e va a vivere con lei e la figlia
Nina. Ha bisogno di soldi e finisce nella rete degli strozzini. Tenta la
strada facile ed organizza una rapina al supermercato con la complicità di
Antonella, ma grazie ad un testimone viene preso ed imprigionato. A 15 giorni
dalla scarcerazione, suo malgrado, rimane invischiato nella fuga dei suoi
compagni di cella. Dopo qualche peripezia torna da Antonella, ma ella è
cambiata: ha speso tutti i soldi della rapina e vive con un altro uomo. Nel
frattempo il commissario finalmente capisce chi è il complice di Guido.

La canzone _Lei verrà_ del cantautore Mango è stata usata nelle prime scene
del film. Il resto della colonna sonora è invece di Ivano Fossati che aveva
già collaborato con il regista nel film _Il toro_.

