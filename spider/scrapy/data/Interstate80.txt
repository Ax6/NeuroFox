![I-15.svg](//upload.wikimedia.org/wikipedia/commons/thumb/c/cd/I-15.svg/20px-I-15.svg.png)
I-15 a Salt Lake City (Utah)  
![I-25.svg](//upload.wikimedia.org/wikipedia/commons/thumb/2/25/I-25.svg/20px-I-25.svg.png)
I-25 a Cheyenne (Wyoming)  
![I-35.svg](//upload.wikimedia.org/wikipedia/commons/thumb/0/05/I-35.svg/20px-I-35.svg.png)
I-35 a Des Moines (Iowa)  
![I-55.svg](//upload.wikimedia.org/wikipedia/commons/thumb/3/38/I-55.svg/20px-I-55.svg.png)
I-55 a Joliet (Illinois)  
![I-65.svg](//upload.wikimedia.org/wikipedia/commons/thumb/4/48/I-65.svg/20px-I-65.svg.png)
I-65 a Gary (Indiana)  
![I-90.svg](//upload.wikimedia.org/wikipedia/commons/thumb/c/ca/I-90.svg/20px-I-90.svg.png)
I-90 a Lake Station (Indiana)  
![I-75.svg](//upload.wikimedia.org/wikipedia/commons/thumb/9/93/I-75.svg/20px-I-75.svg.png)
I-75 a Toledo (Ohio)  
![I-79.svg](//upload.wikimedia.org/wikipedia/commons/thumb/b/b1/I-79.svg/20px-I-79.svg.png)
I-79 a Mercer (Pennsylvania)  
![I-81.svg](//upload.wikimedia.org/wikipedia/commons/thumb/7/7b/I-81.svg/20px-I-81.svg.png)
I-81 a Hazleton (Pennsylvania)  
![I-95.svg](//upload.wikimedia.org/wikipedia/commons/thumb/6/61/I-95.svg/20px-I-95.svg.png)
I-95 a Teaneck (New Jersey)

La **Interstate 80** (abbreviata spesso con **I-80** ) è una Interstate
Highway che attraversa gli Stati Uniti d'America da costa a costa, collegando
San Francisco in California con Teaneck nel New Jersey, nell'area
metropolitana di New York.[1]

Inaugurata nel 1956, ha una lunghezza di 4 671 km ed è la seconda più lunga
Interstate degli Stati Uniti dopo la I-90 (4 991 km da Seattle a Boston). Ha
caratteristiche simili ad una autostrada, ma come per le altre _Interstates_ è
per la maggior parte di libero accesso ed attraversa in diversi casi il centro
delle città.

La I-80 segue per lunghi tratti il percorso della storica Lincoln Highway,
inaugurata nel 1913 e prima strada ad attraversare gli Stati Uniti dalla costa
atlantica alla costa del Pacifico. Negli Stati Uniti occidentali segue spesso
il tracciato di altre strade storiche: la Oregon Trail, attraverso il Wyoming
e il Nebraska, e la California Trail attraverso il Nevada e la California. Da
San Francisco a Chicago la I-80 fiancheggia per lunghi tratti la First
Transcontinental Railroad, la prima ferrovia dell'Ovest degli Stati Uniti.
Dalla città di Lake Station (Indiana) a Elyria (Ohio) coincide, per una
lunghezza di 460 km, con la Interstate 90.[2]

La maggior parte della I-80 è di libero accesso ( _Freeway_ ), ma dall'uscita
di Chicago-Est a Youngstown nell'Ohio (circa 600 km) è a pagamento ( _Toll
Highway_ ). Vi sono anche alcuni ponti soggetti a pedaggio, tra cui quello sul
fiume Delaware, che collega il New Jersey con la Pennsylvania.

La Interstate 80 è amministrata dalla Federal Highway Administration, una
sezione del Dipartimento dei trasporti degli Stati Uniti.

La I-80 alla periferia di San Francisco

La I-80 scende dalla Sierra Nevada verso Reno (Nevada)

Tunnel lungo la I-80 a Green River (Wyoming)

La I-80 nei pressi di Hammond (Indiana)

Il punto più elevato ad est del fiume Mississippi

Altri progetti

