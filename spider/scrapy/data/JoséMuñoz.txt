**José Antonio Muñoz** (Buenos Aires, 10 luglio 1942) è un disegnatore
argentino.

Visse ne suoi primi anni di vita a Pilar, piccola località di 4000 abitanti
sita nel verde della pampa, a 50 chilometri da Buenos Aires, dove i suoi
genitori gestivano prima dei negozi di scarpe e poi dei bar.Fra gli 11 ei 14
anni frequenta l'atelier di Humberto Cerantonio, scultore argentino di origine
abruzzese, dove impara disegno, scultura e pittura.

Si iscrive alla _Escuela Panamericana de arte_ , dove insegnano Breccia,
Pratt, Domìnguez. L'autore, che predilige soprattutto il bianco e nero,
rielabora in uno stile personale gli insegnamenti di Breccia e Pratt, ai quali
si riallaccia idealmente, caratterizzato soprattutto da un'inchiostrazione
molto forte e marcata.

Inizia a lavorare a 14 anni come lucidatore di mobili, viene poi assunto come
fattorino presso un sarto e trova infine lavoro nel mondo del disegno come
assistente di Francisco Solano López. Verso i 18 anni inizia a pubblicare
lavori interamente disegnati da lui sui testi si Oesterheld. Il primo successo
è, però, del 1973 con la serie poliziesca _Precinto 56_ su testi di Ray
Collins.

All'inizio degli anni settanta si trasferisce in Spagna, dove fa la conoscenza
con il connazionale Carlos Sampayo: tra i due nasce subito un sodalizio che
dura da anni e che farà di Sampayo lo sceneggiatore della maggior parte delle
sue storie. La coppia argentina, ormai da anni in Europa, raggiunge la fama
grazie al personaggio di Alack Sinner, _detective_ privato atipico, modellato
sui romanzi _hard boiled_ di Philip Marlowe e Sam Spade, in cui l'attenzione
degli autori sembra rivolta non tanto sulla vicenda in sé, quanto sui
protagonisti e sulle atmosfere. Le loro storie sono comparse a puntate su
riviste come _Alter_ e _Frigidaire_ , prima delle numerose pubblicazioni in
volume.

A Sinner affianca anche la produzione di altre interessanti serie, come _Nel
bar_ o _Sudor Sudaca_ , che ottengono ampia pubblicazione mondiale; in Italia
sono comparse sul mensile _Linus_ (Rizzoli - Milano libri).

Nel 2007 vince il Grand Prix de la ville d'Angoulême.[1]

Edizione italiana di alcune delle sue opere principali:

Altri progetti

