(per IAFD, agosto 2019)[2]

**Lexington Steele** , pseudonimo di **Clifton Todd Britt** (Atlantic City, 28
novembre 1969), è un attore pornografico e regista pornografico statunitense
di etnia afroamericana.

Proprietario della Mercenary Motion Pictures, Steele è il primo attore ad
avere vinto l'AVN Award come interprete maschile dell'anno ( _Male Performer
of the Year_ ) per tre volte.[1]

Clifton Todd Britt è nato il 28 novembre 1969 in una cittadina sconosciuta del
New Jersey.[4] Dopo aver studiato alla Morristown High School ha frequentato
il Morehouse College nella città di Atlanta (in Georgia) per due anni,
conseguendo i diplomi in storia e in studi afroamericani all'Università di
Syracuse nel 1993.[1] Successivamente ha fatto tirocinio come intermediario
presso la società M S Farrell nel 1993 e dopo aver ottenuto la licenza si è
trasferito all Oppenheimer Financial nel World Trade Center.[4] Ha affermato
che se avesse mantenuto il lavoro sarebbe stato nell'edificio anche durante
gli attentati dell'11 settembre 2001.[5]

In un'intervista del 2015 al periodico statunitense _Adult Video News_ ( _AVN_
) ha parlato di quando ha deciso di lasciare il suo vecchio lavoro come
intermediario per entrare nell'industria del porno: «Una volta ottenuta la
licenza mi si è aperta una porta per un nuovo lato ricreazionale
dell'industria. Il ragazzo che mi allenava mi ha invitato a una festa nella
stanza lussuosa di un motel che è finita per diventare una festa piena di
sesso come quelle avvenute nel film _Wolf of Wall Street_. Non passò molto
tempo prima che un grande regista da Los Angeles mi ha dato un lavoro e mi ha
suggerito di partecipare al congresso annuale dell'industria del porno a Las
Vegas», mentre per quanto riguarda la sua decisione di cambiare carriera ha
detto: «Gli ho detto che non è come se fossi già un padrone dell'universo.
Stavo lavorando dalle 12-14 ore sei giorni alla settimana. Ho fatto milioni,
ma la qualità della mia vita non era proporzionata».[4] Steele ha detto che il
suo nome d'arte è nato durante i giorni in cui lavorava come intermediario,
più precisamente quando ha preso la metropolitana per visitare un cliente (a
quel tempo aveva già deciso di diventare un attore pornografico e di
utilizzare Steel come cognome) a Midtown Manhattan e di essere stato colpito
dal suono dell'incrocio del viale Lexington Avenue.[6] Nell'aprile 1996 ha
iniziato ad apparire in film pornografici nella città di New York.[7] Ha
ottenuto una certa notorietà apparendo in una produzione amatoriale
interrazziale insieme a Lynn Carroll, una donna matura (MILF) che avrebbe
preso parte a diverse altre scene con Steele.[8] Nel marzo 1998 si è
trasferito a Los Angeles per dedicarsi a tempo pieno alla sua nuova carriera,
inizialmente girando scene per case di produzioni come la West Coast
Productions e il regista Spunky, prima di apparire in videocassette prodotte
da Anabolic e Diabolic.[2] All'inizio del 2004 si è unito per un breve periodo
alla Red Light District Video.[2]

Steele si esibisce e dirige esclusivamente per la sua casa di produzione, la
Mercenary Motion Pictures (con sede a Encino), che ha fondato nel 2003 e di
cui è presidente e direttore operativo sin dal 2005, con un profitto annuale
di 2,6 milioni di dollari.[9] Nel 2013 si è unito anche alla lista di registi
per lo studio Evil Angel.[7] Steele ha lavorato come modello e ha recitato in
diversi ruoli minori di serie televisive.[10] Nel 2007 è infatti apparso in
due puntate della serie televisiva in onda su Showtime intitolata _Weeds,_[10]
mentre nel 2009 è apparso nel film _Crank 2: High Voltage_ e in una puntata
della serie televisiva FX _Nip/Tuck_.[10]

Steele è stato sentimentalmente legato alla collega attrice e regista Vanessa
Blue dal 1999 al 2006[9] e la coppia è apparsa insieme sia su _Playboy TV_
(più precisamente nel programma televisivo durato due stagioni e intitolato
_Lex in the City_ ) sia in diversi altri film prima di separarsi nel giugno
2006.[11] Nel 2008 la coppia si è fatta causa a vicenda per il possesso di
numerosi video che erano apparsi in passato sotto l'etichetta Mercenary
Pictures, tuttavia raggiungendo un accordo nel marzo 2009.[12] Essendosi
diplomato in storia e in studi afro-americani ha sviluppato la consapevolezza
della politica statunitense e dei diritti degli afroamericani, esprimendo il
suo sostegno per la campagna presidenziale di Barack Obama nel 2008.[1] Al
febbraio 2016 Steele era sposato con la collega franco-canadese Savana
Styles.[13]

Altri progetti

