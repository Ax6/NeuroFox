**Duane Anthony Brown** (Richmond, 30 agosto 1985) è un giocatore di football
americano statunitense che milita nel ruolo di offensive tackle per i Seattle
Seahawks della National Football League (NFL). Fu scelto nel corso del primo
giro (26° assoluto) del Draft NFL 2008 dagli Houston Texans. Al college ha
giocato a football alla Virginia Polytechnic Institute and State University.

Brown fu scelto nel corso del primo giro del Draft 2008 dagli Houston
Texans[1]. Nella sua stagione da rookie disputò tutte le 16 gare stagionali
come titolare diventando il primo debuttante della linea offensiva dei Texans
a partire sempre come titolare da Chester Pitts nel 2002. Nel 2009, Brown
protesse il quarterback degli Houston Texans Matt Schaub che guidò la NFL con
4.770 yard passate e aiutò l'attacco a stabilire il record di franchigia con
6.129 yard totali guadagnate e segnando 388 punti.

Durante la stagione 2010, Brown partì come titolare in 12 partite, concedendo
solamente 6,5 sack e non accumulando nessuna penalità di _holding_
(trattenuta).

Nel 2011, Brown giocò nuovamente tutte le 16 gare stagionali come titolare e
venne inserito nel Second-Team All-Pro dall'Associated Press[2]. I Texans
vinsero la propria division e si qualificarono ai playoff per la prima volta
nella loro storia. Nel primo turno eliminarono i Cincinnati Bengals mentre nel
divisional round furono estromessi dai Baltimore Ravens.

Il 26 dicembre 2012, Brown fu convocato per il primo Pro Bowl in carriera[3] e
il 12 gennaio 2013 fu inserito nel First-team All-Pro[4]. A fine anno fu
posizionato al numero 49 nella classifica dei migliori cento giocatori della
stagione[5].

Nel 2013 Brown giocò 14 partite, tutte come titolare, venendo convocato per il
suo secondo Pro Bowl, ma i Texans terminarono col peggior record della lega,
2-14. A fine anno fu votato all'86º posto nella NFL Top 100 dai suoi
colleghi[6]. Fu nuovamente convocato per il Pro Bowl l'anno successivo dopo
l'infortunio che costrinse a rinunciare Jason Peters[7].

Il 30 ottobre 2017, Brown fu scambiato con i Seattle Seahawks per il
cornerback Jeremy Lane e due scelte del draft (una del quinto giro del 2018 e
una del secondo giro del 2019).[8] A fine anno fu convocato per il suo quarto
Pro Bowl.

Nel 2018 i Seahawks fecero ritorno ai playoff con un record di 10-6 e Brown fu
l'ancora di una linea difensiva che fece molti progressi rispetto alla
stagione precedente in cui era stata una delle peggiori della lega, venendo
inserito nel Second-team All-Pro.[9]

Altri progetti

