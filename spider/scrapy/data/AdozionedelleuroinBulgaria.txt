![1leftarrow
blue.svg](//upload.wikimedia.org/wikipedia/commons/thumb/d/d6/1leftarrow_blue.svg/16px-1leftarrow_blue.svg.png)_Voce
principale: **Allargamento della zona euro**._

Zona euro

UE non appartenenti all'AEC II

UE appartenenti all'AEC II con _opt-out_

UE non appartenenti all'AEC II con _opt-out_

Non UE che usano bilateralmente l'euro

Non UE che usano unilateralmente l'euro

L' **adozione dell'euro in Bulgaria** è il percorso che la Bulgaria ha
intrapreso per adottare l'euro.

Lo Stato è membro dell'Unione europea dal 1º gennaio 2007, ma attualmente
continua ancora ad usare la sua valuta nazionale, il Lev bulgaro. Tale valuta
era ancorata al marco tedesco con rapporto di cambio fisso. Con l'ingresso
della Germania nella zona euro, la Bulgaria ha continuato tale politica nei
confronti dell'euro.

Sebbene il governo bulgaro avesse inizialmente indicato come data prevista il
1º gennaio 2013, un deciso arresto dell'adesione del paese all'Euro fu
annunciato dal primo ministro bulgaro Bojko Borisov nell'aprile 2010, a causa
della lievitazione del deficit 2009 dall'1,9% al 3,7%. Di conseguenza, la
Bulgaria rinunciò ad entrare nello SME II, anticamera dell'ingresso nella
moneta unica[1].

Nel gennaio 2015 il neoeletto ministro delle finanze Vladislav Goranov affermò
che era assolutamente verosimile l'ingresso della Bulgaria nello SME II prima
della fine del 2018[2]. In seguito il governo bulgaro incaricò una commissione
di lavoro per la preparazione della domanda di adesione ma, come ribadito dal
primo ministro Borisov, il governo non ha alcuna fretta di procedere finché la
moneta unica non risolverá i suoi problemi[3]. Borisov ha inoltre aggiunto,
alla riunione del Consiglio europeo di giugno 2015, che _"Se aderissimo
adesso, dovremmo pagare i conti dei paesi più ricchi, ma meno disciplinati,
come la Grecia"_[3].

Nel marzo 2017 il primo ministro _ad interim_ Ognjan Gerdžikov ha annunciato
l'imminente presentazione della domanda formale di adesione agli Accordi
europei di cambio (SME II/ERM2)[4].

Nel 2018, forte del mandato di presidenza dell'Unione, il governo ha deciso di
accelerare il passo e di fare domanda di accesso al meccanismo ERM II entro la
fine del primo semestre[5][6]. Il ministro delle finanze bulgaro, insieme al
governatore della Banca nazionale, ha effettivamente inviato una lettera
all'Eurogruppo il 29 giugno 2018 per chiedere l'ingresso nel meccanismo ERM
II[7]. Il successivo 12 luglio l'Eurogruppo e la Banca centrale europea hanno
pubblicato una dichiarazione sui passi necessari perché la Bulgaria venga
accolta negli Accordi europei di cambio entro luglio 2019[8]. Entrambi i
documenti prevedono che contemporaneamente la Bulgaria aderisca anche
all'Unione bancaria. Il 29 gennaio 2019 il ministro delle finanze bulgaro,
Vladislav Goranov, ha previsto che il suo paese potrà adottare la moneta unica
già dal gennaio 2022[9].

Dalle rilevazioni dell'Eurobarometro, nelle quali veniva posta la domanda
_"Parlando in generale, lei è personalmente più a favore o contro l'idea
dell'introduzione dell'euro nel proprio paese?"_ si può tracciare la seguente
tabella[10]:

Sempre alle rilevazioni Eurobarometer[13], alla domanda _"Lei pensa che
l'introduzione dell'euro avrà conseguenze positive o negative per la
Bulgaria?"_ gli intervistati hanno risposto nel corso degli anni:

L'evoluzione storica dei parametri di Maastricht, il cui rispetto è condizione
necessaria all'adozione dell'euro, è riassunta nella tabella seguente[14]:

Criterio soddisfatto

Criterio non soddisfatto

Secondo i rapporti ECB di giugno 2016[25] e maggio 2018[26], la legislazione
bulgara non soddisfa tutti i requisiti concernenti l’indipendenza della banca
centrale, il divieto di finanziamento monetario e l’integrazione
nell'Eurosistema sul piano giuridico.

Il disegno per le monete euro bulgare è stato stabilito tramite una votazione
nazionale che si è conclusa il 29 giugno 2008. Il 25,44% degli elettori ha
preferito il Cavaliere di Madara.[27]

