La **Georgia** (AFI: /ʤeˈɔrʤa/[2][3]; in inglese ascolta[?·info], /ˈdʒɔɹdʒⁱə/)
è uno Stato federato degli Stati Uniti d'America, situato nella sezione
sudorientale del paese (South Atlantic). La capitale è Atlanta, che è anche la
città più popolosa.

Ultima colonia britannica del Nord America, fu fondata come provincia
coloniale della Georgia sotto Re Giorgio II di Gran Bretagna nel 1732 da James
Edward Oglethorpe, che ne fu il primo governatore, finché nel 1752 divenne
Colonia della Corona. Allora il territorio cui si riferiva era decisamente più
ampio dell'attuale, includendo vaste zone che poi (1802), dopo lunghe
controversie, furono _lasciate_ dallo Stato della Georgia al Congresso e
successivamente andarono a concorre alla costituzione degli stati dell'Alabama
e del Mississippi (territorio ad Ovest del fiume Chattahoochee fino al
Mississippi). Lo scopo originale era quello di costituire uno _stato
cuscinetto_ (o _colonia cuscinetto_ ) fra la Carolina del Sud e la Florida,
allora colonia spagnola per dare alla prima maggior sicurezza contro le
incursioni ispaniche, e la Louisiana francese ad Ovest.

Divenuto stato indipendente, fu ammesso all'Unione nel 1780 e fu il quarto
stato ad adottare la costituzione federale, ma il suo ingresso fu ratificato
solo il 2 gennaio 1788.

Allo sviluppo delle piantagioni di cotone cui seguirono quelle della canna da
zucchero, si accompagnò il ricorso alla schiavitù (per altro autorizzata in
Georgia solo dal 1751[4]), causa principale della guerra di secessione
iniziata nel 1861, nella quale la Georgia si schierò tra gli Stati confederati
di cui furono famosi i "Volontari della Georgia" ( _Georgia Volunteers_ ).
Quando il generale Sherman occupò la capitale Atlanta, nel settembre 1864,
iniziò il crollo della confederazione. Fu riammessa nell'Unione federale solo
nel 1870.

Confina a nord-ovest con il Tennessee, a nord-est con la Carolina del Nord, ad
est con la Carolina del Sud, a sud-est è bagnata dall'oceano Atlantico, a sud
confina con la Florida e ad ovest con l'Alabama.

Le città principali oltre ad Atlanta sono Athens, Augusta, Columbus, Macon,
Rome, Savannah.

Ha una superficie di 153.910 km², con distanze massime di 515 km da nord a sud
e di 410 km da est a ovest. L’estensione costiera misura 161 km.

I fiumi principali sono il Savannah, l'Altamaha, l'Ocmulgee, alcuni dei quali
formano rapide e cascate. I maggiori laghi sono il Sidney Lanier, il Sinclair,
tutti artificiali.

L'economia di questo stato si basa quasi completamente sull'agricoltura.
Quella principale è quella del cotone, ma vi è anche quella del mais e del
riso. Molto diffusa l'industria cotoniera grazie al basso costo della
manodopera. Sviluppata molto anche l'industria della carta.

Le città più popolose sono la capitale, Atlanta, Augusta, Columbus, Savannah e
Athens, tutte sopra i 100.000 abitanti.

Da una stima del 1º luglio 2007 queste sono le prime 10 città per numero di
abitanti:

Nella capitale Atlanta hanno sede 4 squadre professionistiche:

Nella città di Augusta viene disputato l'Augusta Masters, un importante torneo
di golf.

Altri progetti

