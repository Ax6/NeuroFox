Il **premio Lerici Pea Golfo dei Poeti** è un premio letterario per la poesia,
articolato in alcune sezioni, ognuna con proprio premio.

Con il nome di _premio Lerici_ viene istituito tra il 1952 e il 1954 da Renato
Righetti, Giovanni Petronilli, Marco Carpena, ai quali si aggiunge più tardi
Enrico Pea. Nel 1958, alla morte di Enrico Pea e in suo ricordo, diventerà
_premio LericiPea_. Dal 1998 viene gestito dall'Associazione Premio Lerici
Pea, che nel 2018 aggiunge al premio anche la denominazione "Golfo dei Poeti":
da allora la denominazione propria di associazione e premio è _Associazione_ e
_Premio Lerici Pea Golfo dei Poeti_[1].

Il premio è sempre rimasto fedele al suo statuto che dichiara come scopo
quello di "diffondere, promuovere e valorizzare la poesia in Italia e nel
mondo"[2]. Nel 1985, alla morte di Carpena, il premio sarà gestito da Alberta
Andreoli fino al 1996. Nel 1997 il premio non viene assegnato e nel 1998 esso
passerà alla gestione dell'Associazione Culturale LericiPea composta da sei
membri: Adriana Beverini, Gianni Bolongaro, Mayda Bucchioni, Maria Grazia
Beverini Del Santo, Pier Gino Scardigli e Pia Spagiari.

Le sezioni del premio annuale sono quattro:

Dal 1999 al 2015 si è svolta anche la sezione _Premio giovani "Lucia
Roncareggi"_.

Dal 1999 al 2014 si è tenuta anche la sezione _Premio Poesia Inedita_.

Il _premio speciale Lerici Pea "Europa"_ viene assegnato occasionalmente, in
casi specifici[4].

