**George Weigel** (Baltimora, 17 aprile 1951) è un autore cattolico
statunitense e un attivista impegnato in politica e nel sociale. Attualmente è
consigliere anziano dell'Ethics and Public Policy Center e consigliere
aggiunto del _think tank_ creazionista Discovery Institute per i programmi
relativi alla religione, alla libertà e la vita pubblica. Weigel è stato anche
presidente fondatore della James Madison Foundation. È autore, inoltre, di
_Witness to Hope_ , una biografia di successo di papa Giovanni Paolo II.

Weigel è cresciuto a Baltimora (Maryland, USA) dove ha studiato al _St. Mary's
Seminary and University_ , ha quindi ottenuto un master dall'University of St.
Michael's College di Toronto. Negli anni Weigel ha ricevuto otto lauree
onorarie oltre alla Croce pro Ecclesia et Pontifice e la medaglia d'oro
_Gloria Artis_ del governo polacco.

Ha vissuto a Seattle dov'è stato assistente alla cattedra di teologia e
Assistant Dean of Studies presso la _St. Thomas Seminary School of Theology_
di Kenmore, Scholar-in-Residence al World Without War Council of Greater
Seattle, prima di tornare a Washington, D.C., come ricercatore al Woodrow
Wilson International Center for Scholars. Nel 1986 ha fondato la James Madison
Foundation.

Attualmente è consigliere anziano e direttore per gli studi cattolici all'
_Ethics and Public Policy Center_ di Washington D.C..

Weigel vive con la moglie Joan a North Bethesda nel Maryland.

Gran parte degli scritti di Weigel riguardano la religione e la cultura.

Per quanto riguarda la religione, può essere considerato ortodosso e vicino ai
papi Giovanni Paolo II e Benedetto XVI. Sebbene abbia avuto dissensi con i due
papi (ad esempio riguardo all'opposizione ad alcuni usi della forza militare e
la pena di morte) è comunque rimasto uno strenuo difensore di entrambi ed è
considerato da molti come un promotore di un rinnovamento della Chiesa
cattolica.

Nei suoi scritti politici Weigel propugna una politica estera di _moralism
without illusions_ ("moralismo senza illusioni"), rifiutando allo stesso modo
l'utopismo degli idealisti e la realpolitik che sfuggono a considerazioni
morali e considera le relazioni internazionali da un punto di vista
prettamente utilitaristico. Secondo Weigel un mondo in crisi richiede
pragmatismo nell'affrontare i pericoli e le trappole delle relazioni
internazionali. Per questa ragione desidera per gli Stati Uniti una politica
estera guidata non da ideali su come la nazione dovrebbe comportarsi, ma da un
ragionamento morale.[1]

«From the Iliad to Tolstoy and beyond, that familiar trope, "the fog of war",
has been used to evoke the millennia-old experience of the radical uncertainty
of combat. Some analysts, however, take the trope of "the fog of war" a
philosophical step further and suggest that warfare takes place beyond the
reach of moral reason, in a realm of interest and necessity where moral
argument is a pious diversion at best and, at worst, a lethal distraction from
the deadly serious business at hand.»

«Dall'Iliade a Tolstoj e oltre, questa locuzione familiare, "la nebbia della
guerra", è stata usata per evocare l'esperienza millenaria dell'incertezza
connaturata al combattimento. Alcuni analisti, tuttavia, usano "la nebbia
della guerra" come un progresso filosofico e suggeriscono che la guerra abbia
luogo al di là di ragioni morali, in una commistione di interessi e necessità
tale per cui argomentazioni morali nel migliore dei casi sono delle ingenue
storture, nel peggiore sono delle pericolose distrazioni dalla mortale
minaccia che si deve affrontare.»

In alcuni casi, aggiunge, considerazioni morali possono anche richiedere che
gli Stati Uniti appoggino regimi autoritari pur di prevenire il male maggiore
di decadimento morale e minacce alla sicurezza nazionale. Secondo Weigel, le
deficienze dell'America non sono una scusante per non perseguire un bene
morale più grande.

Weigel ha avuto rapporti anche con il Project for the New American Century, la
_think tank_ neo-conservatrice tra i principali fautori della guerra in Iraq.

Weigel ha conseguito grande popolarità grazie a _Witness to Hope_ , in cui
racconta gli ultimi anni di pontificato di Giovanni Paolo II e che ha fornito
il soggetto per un film documentario molto premiato.[2] Nel 2004 scrisse un
articono per Commentary Magazine intitolato "The Cathedral and the Cube" nel
quale utilizzò il contrasto tra il moderno Grande Arche e la cattedrale di
Notre Dame de Paris come metafora per la cosiddetta perdita della "civiltà
morale" in Europa occidentale dovuta alle lunghe tirannie secolari che l'hanno
afflitta nel XX secolo (nazismo, fascismo e comunismo), insieme con la recente
pesante caduta del tasso di natalità ed il rifiuto a riconoscere le radici
cristiane della propria cultura. Weigel si chiede, inoltre, se l'Europa sia
ancora capace di avere una qualche considerazione verso se stessa se rinnega
la tradizione morale dalla quale è sorta la sua cultura: "I cristiani che
condividono questa convinzione (cioè che è Dio che chiede ai cristiani di
essere tolleranti verso chi ha una visione diversa della volontà di Dio) --
possono giustificare la loro difesa della libertà altrui quando questi,
scettici e relativisti, trovano difficile difficile rispettare la libertà dei
Cristiani"?[3] Questo è stato anche il tema di _Senza radici_ di Marcello Pera
e dell'allora cardinale Joseph Ratzinger per il quale Weigel ha composto la
prefazione. Nel 2005 quell'articolo è diventato un libro ( _The Cube and the
Cathedral: Europe, America, and Politics Without God_ ).

Dopo la controversa lezione di papa Benedetto XVI a Ratisbona (settembre
2006), Weigel difese l'appello papale per un dialogo interreligioso fondato
sulla ragione.[4]

«Christians who share this conviction (that it is the will of God that
Christians be tolerant of those who have a different view of God's will) --
can give an account of their defense of the other's freedom even if the other,
skeptical and relativist, finds it hard to give an account of the freedom of
the Christian.»

Altri progetti

