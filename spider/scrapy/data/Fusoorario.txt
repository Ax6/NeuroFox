I **fusi orari** sono porzioni longitudinali della superficie terrestre
comprese fra due determinati meridiani, che adottano lo stesso orario per
scopi legali, economici e sociali. Precedentemente alla loro adozione nelle
varie zone della Terra si usava l'ora solare locale (media o vera).

I fusi orari, unificando una fascia o una zona di un fuso orario, consentono
di impostare gli orologi di una regione o di uno stato sull'ora solare media
del meridiano centrale del fuso in cui la zona ricade. Inizialmente, il mondo
era diviso in 24 zone temporali, ognuna delle quali copriva 15° di
longitudine, con un proprio fuso orario e differiva da quella vicino per
un'ora. Successivamente, soprattutto per motivi politici, si crearono 39 fusi
orari, tuttora utilizzati.

La maggior parte dei fusi si discostano dal Tempo Coordinato Universale (UTC)
per un numero di ore intero (da UTC-12 a UTC+12), ma alcuni hanno uno
scostamento di 30 o 45 minuti (come ad esempio il fuso orario di Terranova è
UTC-3:30 e quello del Nepal UTC+5:45). Alcuni stati usano l'ora legale per
parte dell'anno, solitamente cambiando l'orario di un'ora. Molti fusi orari
terreni sono spostati verso ovest rispetto ai corrispondenti fusi orari
nautici; questo crea anche un effetto di ora legale permanente.

Considerando la Terra come un Geoide, e considerando che la rotazione
terrestre si compie in 24 ore, dividendo i 360° della rotazione per 24 si può
immaginare la superficie sferica divisa in 24 " _spicchi_ " di 15° l'uno, che
vengono quindi percorsi in un'ora ciascuno. A questi spicchi si dà il nome di
"fusi orari", e si assume per convenzione che in tutto il fuso ci sia l'ora
del meridiano centrale a esso, quello che taglia il fuso esattamente a metà.

I fusi orari sono perciò centrati sui meridiani con longitudine multipla di
15°; i confini delle zone di fuso orario risultano però irregolari, in quanto
seguono solitamente i confini degli stati.

Tutti i fusi orari sono definiti relativamente al Tempo Coordinato Universale
(UTC). Il riferimento per i fusi orari è il meridiano primo (longitudine 000)
che passa attraverso l'Osservatorio reale di Greenwich, a Londra. Per questo
motivo il termine _Tempo medio di Greenwich_ (GMT) viene ancora spesso
utilizzato (dalla BBC ad esempio) per indicare l'"orario base" rispetto al
quale sono definiti gli altri fusi orari. UTC è, ad ogni modo, il termine
ufficiale per l'odierno orario misurato con gli orologi atomici, distinto da
quello determinato dall'osservazione astronomica che veniva svolta a
Greenwich.

Ad essere precisi GMT (UTC) è l'ora locale di Greenwich solo tra le 01:00 UTC
dell'ultima domenica di ottobre e le 01:00 UTC dell'ultima domenica di marzo.
Per il resto dell'anno l'ora locale è UTC+1 (a causa dell'ora estiva).

L'ora di un luogo è indicata con riferimento all'UTC. Ad esempio:

Quando l'aggiustamento dovuto ai fusi orari dà un'ora che oltrepassa la
mezzanotte, allora la data locale è spostata al giorno dopo. Alcuni esempi:

Quando l'aggiustamento dovuto ai fusi orari dà un'ora che precede la
mezzanotte, allora la data locale è spostata al giorno prima. Alcuni esempi:

Nota: L'aggiustamento del fuso orario per una specifica località può variare a
causa dell'uso dell'ora legale.

I militari indicano i fusi orari usando delle designazioni a una singola
lettera. La "Z" viene usata per indicare l'UTC, i fusi orari in avanti
rispetto all'UTC usano le lettere della prima metà dell'alfabeto latino,
mentre quelli indietro rispetto all'UTC sono designati usando la seconda metà.
Fusi orari con una deviazione dall'UTC di una quantità non intera usano la
lettera dell'ora locale intera più vicina all'UTC, con aggiunto * o †. La
lettera "J" si riferisce all'ora locale. Non esistono territori abitati che
adottino l'ora del fuso indicato dalla lettera "Y" (UTC-12), ma quel
particolare fuso orario viene comunque riconosciuto per comodità o per essere
utilizzato dai ricercatori che risiedono temporaneamente nell'Isola Baker o
nell'Isola Howland entrambe disabitate.

Per le regioni polari viene adottata convenzionalmente un'ora corrispondente a
UTC per il Polo Nord e UTC+12 al Polo Sud

Fino a metà Ottocento il tempo era misurato nelle diverse località secondo
un'ora locale legata al mezzogiorno e, di conseguenza, alla diversa
longitudine. In considerazione della bassa velocità di spostamento e della
durata dei viaggi, queste differenze di orario erano trascurate. La crescente
diffusione di telegrafi e treni rese però necessaria l'introduzione di un
coordinamento delle diverse ore locali.

In Italia inizialmente venne introdotta un' _ora ferroviaria_ per gli orari
dei treni, cioè l'ora della città principale da cui si diramava la linea. Le
prime ore ferroviarie furono quelle di Napoli (Napoli-Portici) e Milano
(Milano-Monza), mentre nel 1866 ne esistevano sei, cioè Torino, Verona,
Firenze, Roma, Napoli e Palermo.[1]

All'interno dei singoli stati fu poi stabilito un "tempo medio" nazionale. Nel
Regno d'Italia dal 12 dicembre 1866 (inizio orario invernale) venne adottato
il "tempo medio di Roma" per ferrovie, poste e telegrafi, con l'eccezione
delle isole di Sicilia e di Sardegna per le quali fu stabilito rispettivamente
il tempo medio di Palermo e il tempo medio di Cagliari.[2] Progressivamente il
tempo medio di Roma venne adottato dalle singole città di propria iniziativa
per tutti gli usi pubblici: Milano dal 12 dicembre 1866 (appena entrato in
vigore), Torino e Bologna dal 1º gennaio 1867, Venezia solo dal 1º maggio
1880. Il tempo medio di Roma fu adottato anche in Sardegna (a Sassari dal 1872
e a Cagliari dal 1886), mentre in Sicilia fu mantenuto il tempo medio di
Palermo fino all'introduzione del fuso orario dell'Europa Centrale.[1]

L'esistenza di un tempo medio statale rese evidente la necessità di un
ulteriore coordinamento tra gli stati stabilendo differenze di orario non in
minuti, ma in ore intere.

Una prima descrizione dei fusi orari si deve a una pubblicazione in inglese di
Quirico Filopanti nel 1858.[3][4] Dal 1875 fu attivo per la loro adozione
Enrico Frassi.

La loro introduzione è normalmente attribuita a Sandford Fleming, ingegnere
capo delle ferrovie canadesi, che nel 1879 utilizzò tale sistema per
rispondere alle necessità delle compagnie ferroviarie di avere un orario
locale coerente tra le varie stazioni.[5] Il 18 novembre 1883 le ferrovie
degli Stati Uniti e del Canada divennero le prime a istituire i fusi orari
quando stabilirono quattro fusi orari continentali del Nord America.

Il sistema dei fusi orari fu discusso nel corso della _Conferenza
internazionale dei meridiani_ convocata a Washington nell'ottobre del 1884 a
cui parteciparono 25 paesi tra i quali l'Italia. La Conferenza stabilì le
regole generali del sistema che fu ufficialmente assunto come standard
internazionale a partire dal 1º novembre.

In Italia dal 1º novembre 1893 venne adottato il fuso orario corrispondente a
15° Est da Greenwich,[6] centrato sul meridiano Termoli–Etna.

Si riporta una tabella pubblicata nel 1892[7] per confrontare il tempo medio
locale sia con il tempo medio di Roma sia con il tempo relativo al nuovo fuso
orario. Le località sono ordinate da quelle più a ovest (segno negativo, con
ritardo rispetto ai meridiani di riferimento) a quelle più a est (segno
positivo, in anticipo).

Le regioni segnate con ***** osservano l'ora legale aggiungendo 1 ora in
estate. Si noti che l'orario di alcune regioni differisce di più di 24 ore. I
due fusi orari più estremi differiscono di 25 ore quindi, per un'ora al
giorno, le date differiscono per due giorni.

_Designazione militare:Y_

_Designazione militare:X_

_Designazione militare:W_

_Designazione militare:V*_

_Designazione militare:V_

_Designazione militare:U_

_Designazione militare:T_

_Designazione militare:S_

_Designazione militare:R_

_Designazione militare:Q_

_Designazione militare:P*_

_Designazione militare:P_

_Designazione militare:O_

_Designazione militare:N_

_Designazione militare:Z_

_Designazione militare:A_

_Designazione militare:B_

_Designazione militare:C_

_Designazione militare:C*_

_Designazione militare:D_

_Designazione militare:D*_

_Designazione militare:E_

_Designazione militare:E*_

_Designazione militare:E†_

_Designazione militare:F_

_Designazione militare:F*_

_Designazione militare:G_

_Designazione militare:H_

Si noti che l'intera Cina ha lo stesso orario, il che rende questo fuso orario
eccezionalmente ampio. All'estremità occidentale della Cina il sole raggiunge
lo zenit alle 15:00, all'estremità orientale alle 11:00.

_Designazione militare:H‡_

_Designazione militare:I_

_Designazione militare:I*_

_Designazione militare:K_  
Gli Stati Uniti hanno designato ufficialmente questo fuso orario come
**Chamorro Standard Time**.

_Designazione militare:K*_

_Designazione militare:L_

_Designazione militare:M_

_Designazione militare:M*_

_Designazione militare:M†_

_Designazione militare:M‡_

Altri progetti

Orologio · Orologeria · Storia della misurazione del tempo · Astrario ·
Cronometro marino · Meridiana · Clessidra (ad acqua) · Orologio a incenso  

Calendario · Giorno · Settimana · Mese · Anno · Anno tropico · Giuliano ·
Gregoriano · Islamico  

Freccia del tempo · Chronon · Quarta dimensione · Epoca di Planck · Tempo di
Planck · Dominio del tempo · Dimensioni temporali multiple  

