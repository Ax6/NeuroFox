**Andrea Giordana** (Roma, 27 marzo 1946) è un attore e conduttore televisivo
italiano. È figlio di Marina Berti e Claudio Gora e fratello di Carlo, Marina,
Luca e Cristina, anch'essi attori.

Debutta in televisione nel 1966 con lo sceneggiato televisivo _Il Conte di
Montecristo_. Nel 1971 interpreta Turno nell' _Eneide_ , sceneggiato
televisivo Rai diretto da Franco Rossi, e due anni più tardi è tra i
protagonisti di _Quaranta giorni di libertà_ , altro sceneggiato televisivo
Rai diretto da Leandro Castellani. Nel 1976 viene scelto da Sergio Sollima per
interpretare Sir William Fitzgerald in _Sandokan_. Nel 1983 ha presentato il
Festival di Sanremo affiancato da Isabel Russinova. Ha poi condotto con Amanda
Lear _W le donne_ , varietà di Rete 4 in onda nella stagione 1984-85.

Altri progetti

