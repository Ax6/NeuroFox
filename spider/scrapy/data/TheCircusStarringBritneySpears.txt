_**The Circus: Starring Britney Spears**_ è il quinto tour mondiale della
cantautrice statunitense Britney Spears, a supporto del suo sesto album in
studio, _Circus_.

La Spears non partiva per un tour mondiale da cinque anni, dal _The Onyx Hotel
Tour_ del 2004. Il tour ha toccato il Nord America, l'Europa e l'Australia.

Il palco era composto da tre anelli ed aveva una forma circolare, per
richiamare l'idea del circo.

L'assistente di Britney, Brett Miller, affermò che era in progetto un DVD del
tour, ma che non fu mai prodotto a causa di alcuni disguidi con la casa di
produzione[1].

Lo show è diviso in 4 atti: _Circus_ , _House of Fun (Anything Goes)_ ,
_Freakshow/Peepshow_ e _Electro Circ_ , più un _encore_.

Lo show inizia con un filmato dove Perez Hilton interpreta la regina
Elisabetta I d'Inghilterra. Essa, tra le risate maligne, da il benvenuto al
pubblico nel suo strambo circo. Al termine del video, Britney Spears raggiunge
la regina e la uccide. Così la cantante in carne ed ossa appare in scena
dall'alto, mentre è all'interno di un giroscopio vestita da domatrice ed
esegue _Circus_. Alla fine del brano, si toglie l'abito iniziale, rivelando un
due pezzi ricoperto ricoperto di cristalli Swarovski per eseguire _Piece of
Me_ , mentre è dentro una gabbia e i ballerini la portano in giro per il
palco. Segue un interludio ispirato ad un temporale, al termine del quale
viene eseguita _Radar_ , che include una pole dance. Successivamente un remix
di _Gimme More_ fa da interludio mentre i ballerini simulano delle arti
marziali.

La sezione seguente inizia con Ed Alonzo che fa entrare Britney in una scatola
e fa finta di tagliarla a metà, mentre lei esegue _Oh Oh Baby_. Quando Alonzo
fa vedere che Britney è sparita dalla scatola, lei riappare in un altro punto
del palco ballando _Hot as Ice_. Per _Boys_ , Britney indossa una giacca
militare mentre i ballerini indossano abiti da strada e stanno su delle
biciclette. La cantante rivela poi una guêpière bianca e nera, insieme ad una
giacca rosa per eseguire _If U Seek Amy_. Verso la fine di quest' ultima,
viene simulata una caccia alla talpa con un martello.

Quando il brano finisce, il palco viene invaso da luci blu e rosse, mentre si
può assistere ad una intro a tema India. Successivamente, Britney Spears torna
in scena per eseguire un remix in stile Bollywood di _Me Against the Music_ ,
al termine del quale fa un discorso. La canzone seguente è _Everytime_ che,
eseguita sopra un ombrello volante, chiude il secondo atto.

L'atto seguente inizia con un video che mostra la cantante circondata da tante
persone mascherate che amoreggiano fra loro, mentre si può udire la celebre
cover di Marilyn Manson di _Sweet Dreams_. Al termine del video, dei ballerini
vestiti con delle tute nere e delle finte ali fanno delle acrobazie su dei
fili mentre una voce distorta introduce il pubblico al terzo atto. La prima
canzone di questo atto è _Freakshow_ , eseguita con delle versioni stravaganti
degli abiti ottocenteschi, seguita poi da _Get Naked (I Got a Plan)_. In
seguito, viene mostrato il video _Britney's Hotline_ e dei clown invitano un
fan sul palco. Lo show va avanti, e la Spears torna in scena con un nuovo
abito, mentre esegue un medley di _Breathe On Me_ e _Touch of My Hand_.
Durante la prima, lei e le ballerine fluttuano dentro delle cornici giganti, e
procedono poi con una breve coreografia sexy fatta di fronte al fan invitato
in precedenza. Per la seconda invece, Britney viene bendata e sollevata in
aria da due ballerini grazie a dei tessuti aerei.

L'atto seguente si apre con _Do Somethin'_ , durante la quale Britney con il
corpo di ballo hanno in mano delle pistole spara scintille e si arrampicano
sopra delle strutture metalliche. Si passa poi ad un remix di _I'm a Slave 4
U_ , durante la quale la cantante si solleva in aria tramite una piattaforma
con sotto di sé un gigantesco anello di fuoco. Dopo un interludio chiamato
Heartbeat e un cambio d'abito, la cantante esegue Toxic, seguita da un remix
...Baby One More Time, con il quale ringrazia il pubblico.

Alla fine dello show viene mostrato un video che riprende vari brani della
Spears mentre si può udire un remix di _Break the Ice_. Quando il video
termina, la cantante torna sul palco vestita da poliziotta ed esegue
_Womanizer_ , che termina in una pioggia di scintille, mentre i ballerini
fanno un inchino e Britney passa in mezzo ai fan per lasciare la scena.

Nel 2007 Britney Spears ha aperto gli MTV Video Music Awards con la canzone
"Gimme More" (primo singolo del suo quinto album in studio "Blackout"). La sua
ultima performance dal vivo era datata al maggio dello stesso anno nel tour
"The M+M's Tour". La performance fu stroncata dalla critica e pubblico a causa
del playback, della coreografia e del guardaroba ritenuto inadeguato. La
performance fu ritenuta dannosa alla sua carriera. Nell'ottobre 2007 è stato
segnalato che la cantante aveva intenzione di andare in tour per promuovere
l'album appena uscito e che teneva audizioni di danza aperte, la notizia fu
però smentita dalla sua casa discografica (la Jive Records). Nel febbraio 2008
è emerso che la cantante provava da un mese al Millenium Danza Complex di Los
Angeles e che nelle successive settimane sarebbe partita per l'Europa per un
tour mondiale. Tutto questo è stato però annullato a causa di ragioni
sconosciute. Nel settembre del 2008, poco dopo che la radio statunitense New
York City aveva presentato il suo nuovo singolo, _Womanizer_ , Spears fece
un'apparizione a sorpresa nello show e annunciò che avrebbe iniziato un tour
mondiale durante il 2009 per supportare l'album Circus.[2][3] Affermò di aver
firmato un accordo con l'agenzia AEG Live per produrre e promuovere gli
show.[4] Il primo direttore del tour, il coreografo australiano Wade Robson
(poi sostituito da Jamie King[5]), affermò che il tour avrebbe toccato Stati
Uniti, Regno Unito e Australia.[6][7] Il 26 novembre, la Spears annunciò due
date a Londra per giugno 2009.[8] Dopo le esibizioni al Good Morning America
del 2 dicembre, la Spears annunciò ufficialmente una prima leg di 25 date
negli Stati Uniti e le due date nel Regno Unito, con inizio il 3 marzo a New
Orleans.[9] Le Pussycat Dolls erano state scelte ad ottobre per aprire i
concerti in Nord America.[10] Il manager della Spears Larry Rudolph affermò
che lo show avrebbe mostrato ai fan qualcosa che "non dimenticheranno
mai."[11]

Il 28 aprile furono aggiunte altre otto tappe europee[12] e il giorno seguente
ne furono annunciate altre quattro in Russia, Polonia e Germania.[13] Il 9
giugno, la Spears annunciò che avrebbe tenuto dei concerti anche in Australia
a novembre: inizialmente furono annunciate sei tappe. La Spears affermò:
"Volevo esibirmi in Australia da un po' e finalmente adesso potrò farlo. Il
'Circus tour' è il miglior show che io abbia mai creato e non vedo l'ora di
esibirmi per i miei fan australiani".[14] Il giorno seguente, annunciò sul suo
sito ufficiale che sarebbe tornata in Nord America per una seconda leg,
visitando venti città.[15] Avrebbe dovuto raggiungere anche il Sud America, ma
il manager della Spears Adam Leber smentì la notizia nonostante gli sforzi per
realizzarla.[16] La data di Milano del 28 luglio fu annullata per dispute
contrattuali, i manager della Spears dissero di non aver avuto modo di
spostare il concerto in altre città italiane a causa della struttura dei
palazzetti non adatti ad un evento del genere.

Dopo la prima serata, il tour ricevette delle recensioni generalmente positive
da parte della critica musicale. Stacey Plaisance di Associated Press commentò
che il tour era "un altro passo giusto nella giusta direzione".[17] Ann Powers
del Los Angeles Times affermò: "nonostante quel passo falso nella prima tappa
e diversi numeri in cui i suoi movimenti non erano più che adeguati, la Spears
può tranquillamente definire la sua esibizione un successo".[18] Jon
Caramanica del The New York Times ha detto che "[lo show] era più uno
spettacolo in stile Las Vegas che un concerto. Comunque, anche se ha
interagito poco col pubblico, la signorina Spears è apparsa raggiante, spesso
sorridente e mai svogliata".[19] Dixie Reid del The Sacramento Bee commentò
che lo show era "un'enorme e affascinante produzione con video
d'intrattenimento (tra cui il noto bacio Spears-Madonna), coriandoli, stelle
filanti e persino un trampolieri. Chi avrebbe potuto chiedere di più? Tutti
sembravano divertirsi al circo".[20] Neil McCormick del The Daily Telegraph ha
detto che la Spears "è la regina della produzione in linea pop e rivendica la
corona con il più perfetto spettacolo pop mai messo in scena".[21]

L'autore di People Chuck Arnold ha scritto che la Spears "non si smentisce mai
[..] da parte sua c'erano più passi di pavoneggiamento che passi di
danza".[22] Jeff Montgomery di MTV ha sia elogiato che criticato l'esibizione
della Spears dicendo: "Sì, benvenuti al Circo di Britney, uno spettacolo
grande, forte, divertente, privo di senso e con tre ring... Sta benissimo
nella sua miriade di costumi, e riesce ancora a muoversi con la maggior parte
di essi. [...] È solo, be, è quasi persa nella vastità della produzione che la
circonda".[23] Jane Stevenson del Toronto Sun ha dato all'esibizione della
Spears tre stelle su cinque, affermando che "ci sono davvero tante cose --
c'erano anche soldati, ciclisti... -- non c'era tempo per accertarsi veramente
su qualcosa della Spears se non che era fantastica. [..] Poteva mimare le
canzoni (si può supporre) e saltellare sul palco abbastanza bene, ma c'era
poco in termini di passione, gioia o emozione da parte sua".[24] Craig Rosen
dell'Hollywood Reporter affermò che "dopotutto, Britney e compagnia hanno
costruito uno spettacolo divertente, ma non si poteva fare a meno di sperare
che mostrasse un po' di più di lei come artista".[25] Sean Daly del St.
Petersburg Times ha riassunto tutte le recensioni dicendo: "Quando Britney, in
tour per l'album Circus, si è esibita al Times Forum, c'erano tante persone ad
alimentare il suo successo quante ad alimentarne il fallimento. [..] Ma
dopotutto, siamo tutti invidiosi e riconoscenti, gelosi e acclamanti. Amiamo
gli altri e noi stessi e odiamo gli altri e noi stessi per lo stesso
motivo".[26]

Una settimana dopo l'annuncio del tour, erano già stati acquistati 400,000
biglietti per gli show del Nord America, il che spinse i promotori ad
aggiungere altre sei date a Los Angeles, Toronto, New Jersey, Chicago, Long
Island e Anaheim.[11] Date le richieste anche in Regno Unito, furono aggiunte
altre sei date alle due iniziali, dopo aver venduto più di 100,000 biglietti
in una settimana.[11] L'esibizione della Spears all'American Airlines Arena
superò le aspettative, rompendo il record precedentemente detenuto da Céline
Dion, con un pubblico di 18,644 persone.[27]

La prima leg nordamericana, sold out, vendette in media 20,498 biglietti a
show ed un guadagno di 61.6 milioni di dollari, divenendo il primo tour del
primo semestre del 2009 in termini di guadagni nel continente. In più, il tour
guadagnò 13 milioni dalle tappe di Londra, Manchester e Dublino, con un
guadagno totale di 74.6 milioni, divenendo il terzo tour ad aver venduto di
più nel mondo in quell'anno.[28] Lo show di Copenaghen attirò 40.000 persone,
il pubblico più ampio per la Spears dai tempi del suo Dream Within a Dream
Tour del 2002 a Mexico City.[29] Anche la seconda leg americana ebbe il tutto
esaurito, con un guadagno di 21.4 milioni di dollari, e fu riportato che il
tour avesse venduto in totale 94 milioni.[30] Anche i primi tre show a
Melbourne furono sold out.[31]

I quattro show all'Acer Arena di Sydney vendettero 66,247 biglietti, rendendo
la Spears l'artista ad averne venduti di più nell'arena.[32] Il tour arrivò in
settima posizione nella classifica "Billboard's Top 25 Tours" del 2009,
contando 70 dei 97 show totali.[33] "The Circus: Starring Britney Spears" fece
arrivare la Spears alla ventesima posizione della classifica "Top Touring
Artists of the Decade", divenendo la più giovane artista nella classifica, e
la quarta artista donna, dietro a Madonna, Céline Dion e Cher.[34] Il tour
divenne il quarto dell'anno in numeri di vendite in Nord America, il primo per
un artista solista.[35] Nel febbraio del 2010, Pollstar pubblicò la classifica
"Top 50 Worldwide Concert Tours of 2009": il tour della Spears è il quinto
dell'anno, in tutto il mondo, in termini di vendite, con un guadagno di 131.8
milioni di dollari.[36]

Prima dell'inizio degli show australiani, il Ministro del Commercio dello
stato di New South Wales, Virginia Judge, affermò di essere a conoscenza che
la Spears avrebbe usato il playback per i suoi concerti e stava considerando
di inserire dei disclaimer sul materiale promozionale e sui biglietti,
indicando che alcune parti dello show sarebbero state pre-registrate.[37] Tale
misura avrebbe portato ad un cambiamento nella legislatura del paese. La Judge
spiegò successivamente la sua presa di posizione: "per essere chiari - 'dal
vivo' significa 'dal vivo'. Se stai spendendo fino a 200 dollari io penso che
meriteresti qualcosa di meglio di un filmato". Il direttore del tour Steve
Dixon difese la Spears, affermando: "Questo è uno spettacolo pop, è uno show.
Vieni per l'esperienza. C'è molto da vedere di questo show, non c'è niente di
simile nel mondo. Britney Spears fa divertire, è per questo che la gente va a
vederla. Noi gli offriamo uno show".[38] Dopo la prima tappa australiana a
Perth, il giornalista Rebekah Devlin del The Advertiser riportò che un numero
di fan aveva abbandonato l'arena durante lo show. Erano apparentemente
"delusi" e "oltraggiati" dal playback della Spears.[39]

Il promotore del tour in Australia, Paul Dainty, affermò: "È la più grande
bugia che io abbia mai sentito. Sono davvero arrabbiato. Possiamo capire che
c'era qualcosa di sbagliato e che la gente ha giudicato male lo show -- è
qualcosa con cui si deve convivere -- ma dire che la gente ha abbandonato in
massa lo show è una completa invenzione. Britney è a conoscenza di tutta la
situazione e e ne è molto turbata. È un essere umano. È una vergogna per me,
con un simile entourage internazionale per Britney, far parte dei media
Australiani quando vedo delle recensioni così poco accurate e veritiere. Per
nove mesi se ne è parlato su internet [del playback], la conclusione è che noi
avremmo cercato di nasconderlo. È accaduto il contrario. Questo show è uno
spettacolo incredibile, ecco cos'è".[40]

Il manager della Spears, Adam Leber, ne ha parlato sul suo account Twitter,
dicendo: "È una sfortuna che a Perth un giornalista non si è divertito allo
show, l'altra sera. Per fortuna gli altri 18,272 fan sì". Il sito ufficiale
della Spears ha anche riportato una serie di recensioni positive da parte di
fan. Burswood Dome ha anche rilasciato un comunicato, in cui si legge: "Il
concerto dell'altra sera (venerdì) ha avuto una folla record decisa a vedere
la sua prima esibizione a Perth e per gli spettatori di Burswood l'evento è
stato un enorme successo. L'affermazione di un giornalista che centinaia di
fan hanno lasciato il concerto prima della fine non può essere motivata e a
Burswood non ci sono state lamentele sullo spettacolo".[41]

Alla fine, la Spears ha chiarito la situazione, in accordo con BBC Online. Lei
avrebbe detto: "ho sentito che ci sono state diverse polemiche da parte dei
media sul mio show. Alcuni giornalisti hanno detto che gli è piaciuto, ad
altri non è piaciuto. Io sono venuta in Australia solo per i miei fan".[42]

L'attenzione negativa dei media continuò dopo lo show a Melbourne, quando
dichiararono che alcuni fan avevano messo in vendita sul sito eBay i biglietti
delle tappe rimanenti in Australia, per cifre misere come 99 centesimi.
Invece, Dainty affermò che i possessori dei biglietti non fossero fan della
Spears, dicendo: "Sono solo approfittatori. Comprano biglietti da 200 dollari
e pensano di rivenderli per 500 dollari quando i concerti saranno sold-
out".[43]

Fonte:[44][45]

_Perez Parade Intro_

_Thunderstorm (interlude)_

_Gimme More (interlude)_

_Sweet Dreams (interlude)_

_Britney's Hotline (interlude)_

_Heartbeat (interlude)_

_Break the Ice (interlude)_

_Circus Reprise: The Bow_

La seguente lista rappresenta il numero correlato agli artisti d'apertura
nella tabella delle date del tour.

(98.9%)

Altri progetti

