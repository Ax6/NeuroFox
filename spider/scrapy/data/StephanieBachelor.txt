**Stephanie Bachelor** (Detroit, 23 maggio 1912 – Las Vegas, 22 novembre 1996)
è stata un'attrice statunitense.

Scoperta dal regista William A. Wellman, che nel 1943 la diresse nella
commedia musicale _Le stelle hanno paura_[1], Stephanie Bachelor interpretò in
seguito una ventina di pellicole tra cui _Man from Frisco_ di Robert Florey
(1944), _Schiava del male_ di Jacques Tourneur (1944) e _Non ti appartengo
più_ di Frank Borzage (1946)[2].

Abbandonò la recitazione a soli 36 anni nel 1948, dopo la partecipazione a
_Homicide for Three_ di George Blair, regista che l'aveva spesso scelta come
attrice nei suoi film.

Stephanie Bachelor è stata sposata dal 1946 al 1976 con l'uomo d'affari
Cornelius "Connie" Hurley, che nel 1950 fu indagato dal Kefauver Crime
Committee per presunti legami con il noto criminale Bugsy Siegel[3].

Altri progetti

