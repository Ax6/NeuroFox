La **stringa** o **laccio** è un accessorio, che concorre alla chiusura della
calzatura o di altre parti dell'abbigliamento. È un sottile laccio di cuoio (o
una fettuccia di tessuto), terminante in un rinforzo, solitamente in plastica,
che passando negli occhielli dei due lembi della tomaia permette, se tirato,
di serrare la scarpa o lo stivale e, se allentato, di sfilare le calzature dal
piede. Gli occhielli possono essere: semplici buchi, fori rinforzati in
metallo, anelli fatti con un laccio o gancetti metallici.

Difficile determinare l'esatto inizio della storia delle stringhe: come per le
scarpe, il materiale facilmente deperibile con cui esse sono costruite
difficilmente è giunto fino a noi. Una testimonianza sul loro uso nell'età del
bronzo ci viene dal ritrovamento di Ötzi, la mummia del Similaun, che portava
un paio di calzature in cuoio, chiuse da stringhe dello stesso materiale. Le
stringhe servivano da chiusura anche per il busto, il farsetto, le casacche, i
calzoni chiusi al ginocchio (detti _alla zuava_ ) e altri capi di
abbigliamento, oggi desueti.

Anche se usate nell'antichità e nel medioevo, solo nel XX secolo esse
divennero il metodo più utilizzato per chiudere le calzature; prima, questo
compito era affidato ampiamente a fibbie e bottoni.

I materiali tradizionalmente usati per le stringhe sono:

Originariamente il colore era intonato a quello delle scarpe, mentre oggi se
ne trovano di ogni colore, anche con disegni stampati.

Queste stringhe possono essere:

Vari sono i nodi con cui si possono bloccare le stringhe:

La lunghezza delle stringhe da usare varia a seconda del numero delle asole,
della loro distanza orizzontale e verticale, della lunghezza residua che si
vuole avere della stringa e del tipo d'intreccio; approssimativamente
occorrono:

Queste misure variano secondo vari fattori: numero delle paia di asole, loro
distanza, lunghezza dei lacci che si vuole avere libera; la tabella
sottostante riporta la lunghezza della stringa necessaria per il solo
incrocio, quindi bisognerà sommare la lunghezza dei lacci che si vuole avere
libera per poter avere la misura totale della stringa:

Altri progetti

