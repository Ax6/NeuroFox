Il **reportage** è uno dei generi della scrittura giornalistica (assieme
all'editoriale, al corsivo, ecc.). Il termine proviene dal giornalismo
francese; nel paese transalpino il _reportage_ è un tipo di articolo in cui
viene privilegiata la testimonianza diretta. Spesso è corredato da immagini
fotografiche a documentazione.

In Italia ha assunto l'ulteriore significato di servizio giornalistico
tematico. Un reportage prevede un'analisi ampia e strutturata di una realtà,
un luogo o un ambiente.

Nella prima metà del XX secolo il reportage era molto simile alle pagine di un
diario o alle memorie di viaggio: conteneva le vive impressioni del cronista
ed aveva scopi estemporanei. Nel secondo dopoguerra i rotocalchi lanciarono
una forma nuova di reportage: ad un testo descrittivo era affiancato un ricco
corredo di fotografie.

La televisione non fu da meno: nel 1962 apparve sul primo canale _RT Rotocalco
Televisivo_ condotto da Enzo Biagi.

La risposta dei quotidiani è stata l'ampliamento della parte scritta. Il
reportage si è evoluto fino ad assumere le caratteristiche dell'inchiesta:
viene offerta la descrizione di più punti di vista, oltre a quello del
giornalista; in secondo luogo alla descrizione si aggiungono la riflessione e
il commento.

Il reportage è anche un genere fotografico con regole ben precise: è una
documentazione fedele di fatti ben identificabili. la fotografia di reportage
ha come scopo quello di raccontare una storia attraverso una galleria di
immagini, viene usata spesso in ambito giornalistico, per documentare la vita
delle persone in situazioni difficili, come ad esempio una guerra, un disastro
naturale o altri eventi.[1]

Altri progetti

