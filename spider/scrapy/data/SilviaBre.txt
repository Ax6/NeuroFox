**Silvia Bre** (Bergamo, 1953) è una scrittrice, poetessa e traduttrice
italiana.

Silvia Bre è nata a Bergamo nel 1953 e vive da molti anni a Roma. Ha esordito
nel 1990 con la raccolta di poesie _I riposi_ , alla quale hanno fatto seguito
_Le barricate misteriose_ (Premio Montale nel 2001), _Sempre perdendosi_
(2006, portato a teatro da Alfonso Benadduce), _Marmo_ ( Premio Viareggio nel
2007) e _La fine di quest'arte_ (2015). Ha curato numerose traduzioni tra le
quali _Il Canzoniere_ di Louise Labé (Mondadori, 2000), _Centroquattro poesie_
(Einaudi, 2011) e _Uno zero più ampio_ (Einaudi, 2013) della poetessa
statunitense Emily Dickinson  
Il 10 marzo 2019 ha ricevuto il "Premio maggiore" per la traduzione (edizione
2018, consistente in una pergamena celebrativa e un emolumento di 12960 euro),
con la seguente motivazione, letta in pubblico nel salone vanvitelliano della
Biblioteca Angelica da Franco Buffoni: «Traduttrice professionale da oltre
quarant'anni, nonché autrice in proprio, Silvia Bre spicca per competenza,
professionalità e metodo e per l'imponente quantità di lavoro svolto. La
Commissione ha esaminato un'ampia messe di titoli impeccabilmente resi in
italiano dall'inglese. Tra questi opere di Doris Lessing e Naomi Aldermann,
Alison Lurie e Sharon Kivland, Alice Walker e Lodro Rinzler, tradotti per i
principali editori italiani, in particolare Einaudi. Ciò che colpisce nel
lavoro di Silvia Bre è la capacità di trasfondere nell'atto traduttivo la
propria sensibilità di poeta, senza per questo venir meno a una resa del testo
filologicamente scrupolosa e fondamentalmente rispettosa della consistenza dei
vari "Englishes" approcciati. Al riguardo restano esemplari i due volumi _Uno
zero più ampio_ e _Centoquattro poesie_ di Emily Dickinson, che costituiscono
un vero e proprio cimento per ogni traduttore; ma anche in prosa il delizioso
_Giardino_ di Vita Sackville-West o l'impegnativo _Sette giorni in mille anni_
di Robert Graves».[1].

