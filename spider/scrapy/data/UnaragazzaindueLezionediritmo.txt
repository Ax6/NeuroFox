_**Una ragazza in due/Lezione di ritmo**_ è il quarto singolo del gruppo beat
italiano I Giganti, pubblicato a dicembre del 1965 dalla Ri-Fi.

Pubblicato con due diverse copertine, la grafica è curata dall'Istituto
Moletti.

La canzone è la versione italiana di _Down Came The Rain_ di Robin Conrad e
Mitch Murray, incisa da quest'ultimo a nome di _Mister Murray_ ; il testo
della versione italiana è di Leo Chiosso, ed è la storia della rivalità tra
due amici per una ragazza.

Tra le cover realizzate sono da ricordare quella di Mina (nell'album Mina con
bignè del 1977), di Ornella Vanoni (nell'album Un panino una birra e poi...
del 2001), dei Matia Bazar (nell'album One1 Two2 Three3 Four4 del 2007) e di
Bruno Castiglia de i Bisonti in un 45 giri del 1976; è stata cantata anche nel
programma televisivo _"Quelli della notte"_ ed inserita nell'album _"Quelli
della notte"_.

È stata anche utilizzata nel film Chiedimi se sono felice con Aldo, Giovanni e
Giacomo.

Anche _Lezione di ritmo_ è una cover, di _You Turn Me on (Turn on Song)_ ,
scritta da Ian Whitcomb e lanciata nel 1965 sia da Withcomb con il suo gruppo
_The Bluesville_ che da Sandy Nelson.

Il testo italiano è di Antonio Mennillo, un paroliere che ha collaborato
spesso con i Giganti, e che in questo caso usa lo pseudonimo _Amenni_.

