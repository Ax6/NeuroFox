Coordinate: 36°33′52.99″N 118°46′24.13″W﻿ / ﻿36.564719°N
118.773369°W36.564719; -118.773369

Il **parco nazionale di Sequoia** (in inglese: _Sequoia National Park_ ) è un
parco nazionale localizzato nel sud della Sierra Nevada, a est di Visalia,
nello stato americano della California.

Venne istituito nel 1890 come secondo parco nazionale degli Stati Uniti, dopo
il parco nazionale di Yellowstone. Il parco si estende su una superficie di
1.635,14 chilometri quadrati. Contiene al suo interno il Monte Whitney (4.421
metri sul livello del mare), il monte più alto degli Stati Uniti escludendo
l'Alaska e le Hawaii. Il parco è posto a sud del contiguo parco nazionale di
Kings Canyon. Dal 1984 I due parchi sono gestiti dal National Park Service
come fossero un'unica unità, chiamata Sequoia and Kings Canyon National Parks.

L'attrazione principale è la presenza dell'albero sequoia gigante, compreso il
Generale Sherman, il più grande albero della Terra. Il Generale Sherman cresce
nella Foresta gigante, che contiene cinque dei dieci alberi più grandi del
mondo in termini di volume di legno.[1].

Al centro del parco si trova uno spuntone di roccia granitica alto 75 metri,
chiamato Moro Rock. È stata realizzata una scalinata di 400 gradini che
permette ai visitatori di raggiungere la cima, posta a 2050 metri s.l.m..

Altri progetti

