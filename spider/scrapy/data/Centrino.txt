**Centrino** (Intel Centrino Mobile Technology) è una tecnologia sviluppata da
Intel (dalla fusione delle parole "centre" e "neutrino") specificamente
pensata per l'utilizzo nell'ambito dei computer portatili e introdotta, nella
sua prima versione, il 12 marzo 2003.

Nel tempo, il marchio **Centrino** ha acquisito sempre maggiore importanza,
soprattutto grazie alle ottime prestazioni e ai grandi investimenti in campo
marketing operati dal produttore, fino a diventare quasi simbolo dell'hardware
pensato per i dispositivi mobile, sebbene esistano in commercio anche
soluzioni basate su prodotti non Intel.

**Technology**

Wireless

Products

Intel ha più volte ribadito che il marchio Centrino si riferisce ad un'intera
piattaforma pensata per l'impiego in ambito mobile, non al nome del processore
utilizzato in tali soluzioni. Si tratta di una confusione (o meglio di un
errore) spesso alimentato anche dagli stessi produttori, che sfruttando la
relativa "ignoranza" della gran parte del parco clienti, tendono a promuovere
i propri prodotti come basati su un fantomatico " _processore Intel Centrino_
", dato che tale target di mercato coglie più facilmente il messaggio
pubblicitario se esso si riferisce al solo processore, invece che all'intera
piattaforma.

La piattaforma Centrino, così come è stata concepita da Intel, è composta
invece dall'abbinamento di 3 componenti chiave (di seguito viene fatto
riferimento soprattutto ai componenti della prima generazione della
piattaforma, ma i concetti generali sono rimasti inalterati nel tempo):

Tali componenti sono tutti espressamente progettati per l'impiego in ambito
mobile e quindi avere come principale obiettivo il giusto bilanciamento tra
prestazioni e consumi.

Intel ha deciso che solo se un sistema integra tutti e 3 i componenti
suggeriti dalla casa madre, esso può fregiarsi del "logo Centrino", mentre se
un produttore decide di utilizzare solo la CPU suggerita ma una diversa scheda
di rete wireless, esso potrà solo portare il logo relativo alla CPU impiegata
e non quello dell'intera piattaforma.

È chiaro che l'intenzione di Intel era quella di non prediligere alcun
componente ma poter quindi trarre profitti dalla vendita di tutti e 3
contemporaneamente, e di fatto tale intento è riuscito, sia per l'efficienza
del progetto generale, che spesso non aveva niente da invidiare ad altre
soluzioni alternative che sfruttavano solo uno dei 3 componenti, sia anche
alla convinzione (peraltro errata) di molti consumatori che avevano ricevuto
l'impressione che Centrino fosse l'unico mezzo per avere la possibilità di
connettersi a reti wireless con un portatile. Inoltre, proprio la confusione
dei consumatori che ritengono che Centrino sia il nome del processore e non
della piattaforma, ha di fatto avvantaggiato Intel nella vendita dei 3
componenti, data la generale diffidenza della clientela verso le soluzioni
basate sul processore Pentium M (il processore alla base proprio della prima
generazione di Centrino) ma che per i motivi sopra citati non potevano esporre
il "logo Centrino".

Dal 2003, anno dell'introduzione della nuova piattaforma, si sono succedute
diverse generazioni di Centrino, ognuna indicata con un diverso nome in codice
e basate su diverse generazioni dei 3 componenti sopra citati. Più avanti
verranno illustrati dettagliatamente i componenti che hanno formato le varie
generazioni e le evoluzioni dello stesso marchio Centrino.

Il progetto Centrino rappresenta una pietra miliare nella storia di Intel, ed
è stato proprio sulla scia del successo ottenuto grazie a questa piattaforma
che successivamente il produttore ha deciso di svilupparne altre per altri
settori di mercato (tra i quali si possono citare vPro e VIIV).

Prima dell'introduzione, nel febbraio 2003, di tale piattaforma, i sistemi
"mobile" si basavano su processori pensati per altri contesti (tipicamente
derivati dal settore desktop) e modificati opportunatamente inserendo il
supporto a tecnologie di risparmio energetico come la Intel SpeedStep che
consente di regolare dinamicamente il clock del processore a seconda del
carico richiesto dal software in esecuzione.

Intel ha capito al momento giusto che era arrivato il momento di sviluppare
tutta una serie di componenti espressamente ottimizzati per lavorare in
maniera sinergica e tenendo in considerazione in primo luogo il contenimento
dei consumi, da qui la scelta di sviluppare la prima generazione della
piattaforma Centrino, per la quale sono stati investiti ben 300 milioni di
dollari in campagne di marketing (solo per la prima generazione).

Come detto sopra, nel tempo si sono succedute diverse generazioni di
piattaforme Centrino. Di fatto, solo le prime 2 si chiamano effettivamente
Centrino; a partire dalla terza generazione, il nome si è evoluto per
evidenziare maggiormente le nuove caratteristiche del nuovo processore sul
quale era basata, e nel corso del 2008 la quinta generazione ha cambiato
nuovamente nome commerciale, sempre con l'intento di far percepire ai
consumatori, nella maniera più efficace possibile, l'innovazione tecnologica.

La prima generazione della piattaforma Centrino era conosciuta anche con il
nome in codice Carmel. Di seguito i 3 componenti chiave della piattaforma:

Un anno dopo la presentazione della prima generazione, a metà 2004 Intel
presentò un'evoluzione del Pentium M, conosciuta come Dothan. Trattandosi di
un aggiornamento della sola CPU la piattaforma di riferimento è rimasta ancora
la Carmel, sebbene basata sul nuovo processore, e quindi rinominata
formalmente "Carmel Refresh". Si tratta in effetti di un approccio che Intel
ha poi utilizzato anche nel seguito per successive generazioni di Centrino.

Il 19 gennaio 2005 arrivò l'atteso aggiornamento dell'intera piattaforma che
prese il nome di Sonoma. Di seguito i 3 componenti chiave della piattaforma:

Il nome "Centrino" vero e proprio è stato utilizzato da Intel solo per le
prime 2 generazioni della piattaforma.

Le generazioni successive, più precisamente la terza e la quinta, hanno
portato anche ad una revisione del nome commerciale dell'intera piattaforma in
modo che gli utenti potessero percepire più facilmente il salto generazionale
delle tecnologie e venissero quindi spinte maggiormente all'aggiornamento dei
propri sistemi.

Il 5 gennaio 2006, ovvero giusto un anno dopo la presentazione della
piattaforma Sonoma, Intel ha presentato la terza generazione della piattaforma
Centrino, che era basata sul processore noto con il nome in codice Yonah. Tale
processore, che all'inizio doveva prendere il nome commerciale di "Pentium M
serie 8xx", venne poi rinominato a novembre 2005 in Core Duo, in modo da
evidenziare maggiormente la caratteristica dual core che contraddistingueva il
nuovo progetto. Allo stesso scopo, anche il marchio Centrino si è evoluto,
diventando Centrino Duo, ovvero il nome commerciale di quella piattaforma che
per più di un anno era stata chiamata Napa, costituita dal processore Core
Duo, insieme al chipset i945 Calistoga e al modulo wireless Intel Pro Wireless
3945 ABG Golan.

In realtà, con l'avvento della terza generazione, il marchio Centrino vero e
proprio non è scomparso completamente ma è stato solo relegato a particolari
applicazioni. Alcune versioni del processore Yonah infatti, erano prodotte
come CPU single core, e commercializzate con il nome di Core Solo alla base
ancora di piattaforme Centrino "semplici" (sebbene con un logo modificato
rispetto a quello utilizzato fino alla precedente Sonoma).

A maggio 2007 è arrivata anche la quarta generazione, commercializzata ancora
come Centrino Duo ma conosciuta con il nome in codice di Santa Rosa e basata
sul processore Core 2 Duo Merom, il primo processore mobile ad essere basato
sulla nuova architettura Intel Core Microarchitecture.

La piattaforma Santa Rosa è stata commercializzata non solo sotto il nome di
Centrino Duo ma anche con il nuovo Centrino Pro (poi rinominata in Centrino
vPro per uniformità con l'altra piattaforma simile del settore desktop) che è
in sostanza una particolare versione di Centrino Duo con l'aggiunta di alcune
tecnologie che possono essere utili in ambito business, tra le quali la IAMT
per l'amministrazione remota del sistema e il supporto BIOS alla tecnologia di
virtualizzazione Vanderpool; si tratta di 2 caratteristiche mutuate dalla
piattaforma desktop vPro.

La quinta generazione della piattaforma Centrino è stata presentata nel
secondo trimestre 2008 ed è conosciuta con il nome in codice di Montevina.
Intel decise di aggiornare ancora una volta i nomi commerciali Centrino Duo e
Centrino vPro, sempre allo scopo di evidenziare maggiormente i cambiamenti
tecnologici. Il nuovo processore è stato l'evoluzione a 45 nm del Merom,
Penryn, e tra le principali caratteristiche offerte dal nuovo chipset Cantiga,
c'era il supporto alla memoria DDR3 e un comparto grafico decisamente più
potente rispetto ai precedenti.

Similmente a quanto fatto per il lancio della prima piattaforma Centrino Pro,
anche la nuova Montevina portò con sé una revisione della piattaforma
specificatamente orientata ai dispositivi di classe professionale, grazie
all'utilizzo di particolari tecnologie di amministrazione. La nuova versione
si chiamava Centrino 2 vPro.

La piattaforma che andrà a sostituire Montevina non è ancora stata annunciata
e non è dato sapere se si chiamerà ancora Centrino 2 o Centrino 3, ma da
alcune dichiarazioni di Intel sembra che essa potrà essere quella conosciuta
con il nome in codice di Calpella, basata sul successore del processore
Penryn, ovvero la prima CPU mobile basata sulla futura architettura Nehalem.[
_senza fonte_ ]

Nel corso del 2007 Intel ha più volte ribadito che ritiene il settore dei
sistemi UMPC e MID molto promettente per il futuro e, dato il successo
ottenuto con la piattaforma Centrino che ha contribuito in maniera molto
rilevante alla sempre maggior diffusione dei sistemi portatili rispetto a
quelli desktop, è apparso subito naturale che il produttore decidesse di
promuovere sempre più strenuamente questo nuovo settore, considerato come un
potenziale nuovo mercato.

A partire dalla terza generazione della piattaforma pensata per tali
dispositivi, conosciuta come Menlow e basata sul nuovo processore Atom, Intel
ha deciso di sfruttare la notorietà del marchio Centrino per promuovere
adeguatamente il proprio progetto per i sistemi UMPC, rinominando la
piattaforma Menlow in Centrino Atom.

