Coordinate: 44°24′44.72″N 8°55′42.03″E﻿ / ﻿44.412423°N 8.928342°E44.412423;
8.928342

Il museo **Via del Campo 29 rosso** , la "casa dei cantautori genovesi", si
trova nel cuore della Città Vecchia cantata da Fabrizio De André, il noto
centro storico di Genova, e prende il nome dalla via e dal numero civico del
negozio originario in cui sono siti i locali, dove si trovava in passato il
vecchio negozio di dischi e strumenti musicali Musica Gianni Tassio.

Il negozio di Gianni Tassio fu, come altri a Genova, nel periodo tra gli anni
'60 e '70, luogo d'incontro e di cultura per appassionati di musica e artisti.
Nella stessa via, vi era stato, in precedenza, un altro negozio di musica,
quello di Mario Salvarani, al 72r e altri vi sarebbero stati negli anni '70,
sempre di musica, dischi, strumenti musicali e alcuni sono ancora rimasti nel
centro storico genovese.

In quegli anni diversi giovani musicisti, che poi sarebbero divenuti noti,
come i fratelli Gian Franco Reverberi e Gian Piero Reverberi, Umberto Bindi,
Luigi Tenco, Bruno Lauzi, Gino Paoli, Fabrizio De André, Riccardo Mannerini[1]
diedero vita ad un nuovo fermento culturale musicale, da cui nacque la
cosiddetta _Scuola genovese della canzone d'autore_.

La via fu resa nota dalla canzone omonima, di Fabrizio De André, sesto brano
dell'album _Fabrizio De Andrè Volume 1_ (1967) e dal brano _La Casa In Via Del
Campo_ di Amália Rodrigues.

Via del Campo [..]  
Ama e ridi se amor risponde  
piangi forte se non ti sente  
dai diamanti non nasce niente  
dal letame nascono i fior

  
_Scuola genovese della canzone d'autore_ nacque nella città di Genova da un
incontro tra diverse tendenze musicali internazionali dell'epoca.  
Il jazz, la canzone d'autore francese, la musica proveniente dagli stati uniti
del primo Leonard Cohen e Bob Dylan, la letteratura e la poesia, ispirarono
una nuova generazione in cui la musica sì unì ad una ricerca delle parole e
nella poetica.  
Alla fine degli anni '50 e inizio degli anni '60 nacque così un movimento
artistico nuovo, unico per l'epoca, nel paese. La canzone non fu più solo
melodica. Per la prima volta, si aprì a tematiche nuove, poetiche,
esistenziali, anche sociali. Un uso della parola ispirato alla poesia e alla
letteratura.  
Il tema usuale della canzone: l'amore, fu affrontato in un modo nuovo, sia
nelle parole, che nella melodia.  
**Leggi la voce: Scuola genovese canzone d'autore**  
**Leggi la voce: Fabrizio De Andrè**

La tradizione della musica d'autore e musicale è poi continuata nei decenni,
in modi e espressioni differenti. Alcuni artisti noti del periodo che inizia a
fine anni '60 sino a oggi sono: Ivano Fossati, Max Manfredi, Giampiero
Alloisio, Vittorio De Scalzi, Francesco Baccini, Federico Sirianni, Cristiano
De André.

Dopo la scomparsa del cantautore genovese avvenuta nel 1999, venne realizzata
nei locali del negozio di musica una sorta di mostra su De André[2]. Nel corso
degli anni, _Tassio_ aveva radunato un po' di tutto sul cantautore dalle foto
agli spartiti, i dischi rari e poi la sua chitarra _Esteve_ , messa all'asta
per _Emergency_ e comperata. In Sierra Leone, grazie alla generosità della
città e alla chitarra venne costruito un ospedale intitolato a _Fabrizio De
André_. Una delle sue corsie ha per nome _via del campo_. Il negozio, nel
frattempo, aveva iniziato a essere frequentato ed essere meta di curiosi e
estimatori del cantautore genovese.

Umberto Bindi

Luigi Tenco

Bruno Lauzi con Vanis Rebecchi, Sergio Endrigo e Gino Paoli

Riccardo Mannerini (a sinistra) con Fabrizio De André

Fabrizio De Andrè

Gino Paoli nel 2004

Gianni Tassio scomparve nel 2004. Il negozio viene tenuto aperto dalla moglie
Daniela fino al 2010, anno in cui venne chiuso ed acquistato all'asta dal
Comune di Genova. Nacque l'idea di farne un museo. Ora è gestito dalla società
_Via del Campo 29 rosso_ , in cui sono _la Cooperativa Solidarietà e Lavoro_ ,
_la società informatica ETT_ di Genova e _la Cooperativa Sistema Museo_ di
Perugia[3].

Il museo ripercorre la storia delle opere di Fabrizio De Andrè, ma non solo. È
presente anche una sezione dedicata alla _Scuola genovese della canzone
d'autore_.

Il museo è un punto di riferimento culturale anche per l'attività artistica
sia legata alla musica cantautorale che alla poesia con eventi di diverso
genere dal creativo, alle visite nei luoghi legati agli artisti che son
diventati noti[1].

Il museo può essere visitato su appuntamento[4].

Immagini della via:

Targa della via

Veduta della via

Veduta della via

L'antica porta dei Vacca

Targa _Fabrizio De Andrè_

Antica fontana

Immagini del museo:

Altri progetti

