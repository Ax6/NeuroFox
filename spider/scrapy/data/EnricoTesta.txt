**Enrico Testa** (Genova, 1956) è un saggista, poeta e docente italiano.

È professore ordinario di Storia della lingua italiana. Dopo il dottorato
all'Università di Pavia, è stato ricercatore presso l'Università per Stranieri
di Siena dal 1991 al 1998, per poi diventare nel 2000 professore associato e
dal 2005 professore ordinario presso l'Università di Genova.

Ha scritto sulla novella del XV e del XVI secolo, sul romanzo Otto-
Novecentesco e sulla poesia del '900, in particolare su Eugenio Montale,
Giorgio Caproni (di cui ha curato il _Quaderno di traduzioni_ ), Alberto
Vigevani (di cui ha curato _L'esistenza. Tutte le poesie 1980-92_ ) e Edoardo
Sanguineti. Ha anche curato un'antologia della poesia italiana del secondo
Novecento ( _Dopo la lirica. Poeti italiani 1960-2000_ , 2005) e presentato
raccolte di Cesare Ruffato e Cesare Viviani.

Ha tradotto dall'inglese _High Windows_ di Philip Larkin. È stato visiting
professor all'Università di Aarhus in Danimarca e membro della commissione dei
dottorati di ricerca presso l'Università Sorbonne Nouvelle di Parigi.

I suoi campi di ricerca sono legati allo studio del parlato in evoluzione
storica, ai rifacimenti letterari a partire dalla lingua comune, all'analisi
della lingua poetica e della narrativa del Novecento italiano, soprattutto su
questioni di stile e in studi sul personaggio.

Altri progetti

