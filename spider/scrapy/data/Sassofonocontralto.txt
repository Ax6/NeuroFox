Il **sassofono contralto** , a volte abbreviato **alto** , è la voce di
contralto della famiglia dei sassofoni.

Tra tutti gli strumenti della famiglia, è quello che offre il miglior
compromesso tra dimensioni, peso, imboccatura, ergonomia delle mani e problemi
d'intonazione. Infatti è il sax virtuoso per eccellenza: la sua espressività
nelle mani di un bravo strumentista è duttile, la sua agilità come quella dei
flauti, oltre al poter raggiungere un'elevata intensità; le sue applicazioni
musicali sono molteplici.

Si tratta di uno strumento traspositore in Mi♭. La sua estensione reale va dal
Re♭2 al La4, ma, come per tutti i sassofoni, viene scritta dal Si♭2 al Fa♯5.

È stato inventato dal belga Adolphe Sax nel 1841 con l'intento di riunire
ottoni e legni. Inizialmente creato per uso bandistico ebbe molto successo
nell'ambito del jazz per le sue capacità espressive.

Altri progetti

 _Il sassofono contralto_

