_**Ercole l'invincibile**_ è un film peplum del 1964 di Alvaro Mancori.

Ercole salva Teica, la figlia del re, dalle fauci di un leone e se ne innamora
perdutamente.

Il padre per concederla in sposa chiede ad Ercole di uccidere un feroce Drago
che terrorizza il suo popolo.

Ercole riesce nell'impresa ma quando torna per richiedere la ricompense trova
la città distrutta e scopre che il re è stato ucciso da Kabaol, capo del
popolo dei Demios, che ha rapito anche la sua amata.

Ercole parte per liberarla e riesce nel suo intento, vendicando anche la morte
del re.

A parte Dan Vadis, Špela Rozin e Ken Clark, il resto del cast principale è
accreditato con degli pseudonimi: Carla Calò come _Carol Brown_ , Mario De
Simone come _John Simons_ , Maria Fiore come _Jannette Barton_ , Ugo Sasso
come _Hugo Arden_.

