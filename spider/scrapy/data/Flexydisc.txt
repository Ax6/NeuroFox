Il **flexy-disc** , conosciuto anche come **phonosheet** o **sonosheet** , è
un supporto in vinile, diffusosi a partire dalla metà degli anni cinquanta.

A differenza del disco in vinile tradizionale, il flexy-disc è molto più
sottile, con caratteristiche di notevole fragilità, ma di estrema
flessibilità. Per questa proprietà, il supporto, pieghevole ed arrotolabile,
veniva allegato come omaggio a riviste.

In Italia sono celebri i flexy disc allegati alle riviste _Il Musichiere_ e la
_Nuova Enigmistica Tascabile_ , quelli distribuiti da catene commerciali come
UPIM, quelli promozionali dati in omaggio in abbinamento a prodotti di
consumo, come ad esempio il dentifricio Chlorodont, la cera Grey, il formaggio
Invernizzi, o i flexy della Michelin contenenti i jingle dei caroselli coevi.

Altri progetti

