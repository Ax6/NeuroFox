Il _**New York Times**_ – spesso abbreviato in _**N.Y. Times**_ – è un
quotidiano statunitense fondato a New York il 18 settembre 1851 da Henry
Jarvis Raymond e George Jones durante la presidenza di Millard Fillmore. Il
suo editore è la New York Times Company, che pubblica anche il _Boston Globe_
e l'edizione internazionale del _Times_ , l’ _International New York Times_ \-
in precedenza _International Herald Tribune_ \- edito a Parigi, in Francia;
presidente della casa editrice è Arthur Ochs Sulzberger, Jr., erede di una
famiglia che detiene il possesso del quotidiano dal 1896.

Il _N.Y. Times_ è il primo quotidiano newyorkese i cui uffici si insediarono
in uno stabile all'uopo costruito. Nel 1904, infatti, la testata si trasferì
in un edificio di proprietà ubicato in un'area all'epoca chiamata Long Acre
Square e oggi Times Square, una delle piazze più celebri di New York. Dal 2007
la sede è altresì nella Ottava Strada, sempre a Manhattan.

Il motto del _New York Times_ è _All the News That's Fit to Print_
(traducibile in _Tutte le notizie che valga la pena stampare_ )[2], riadattato
in _All The News That's Fit to Click_ ( _Tutte le notizie su cui valga la pena
cliccare_ )[2] per l'edizione digitale. La sua diffusione cartacea giornaliera
è, a marzo 2013, di 731 395 copie[1], cui se ne aggiungono 1 133 923
digitali[1] per una diffusione complessiva di 1 865 318.

Il New York Times viene spesso chiamato in modo affettivo dagli acquirenti e
no, con il soprannome di: " **Vecchia signora in grigio** " (in inglese: _Old
gray lady_ ).

Il _New York Times_ è stato fondato come _New-York Daily Times_ il 18
settembre 1851 dal giornalista e uomo politico Henry Jarvis Raymond
(1820-1869) e dall'ex banchiere George Jones. Il nome della testata fu
accorciato in _The New-York Times_ nel 1857. Nel 1896 il giornale fu
acquistato da Adolph S. Ochs. Da allora non ha più cambiato proprietà. Nel
1940 il giornale ha esteso la sua ampiezza e la portata. Un cruciverba ha
cominciato a comparire regolarmente nel 1942; una sezione interna dedicata
alla moda nel 1946.

Nel corso del 2007 la sede del _Times_ è stata trasferita dallo storico
edificio sulla 43ª strada al nuovo grattacielo di 52 piani sull'ottava avenue
disegnato da Renzo Piano e del quale il giornale possiede circa il 58%. Un
anno dopo il trasferimento, la proprietà ha clamorosamente annunciato di
avervi messo un'ipoteca di 225 milioni di dollari.

Alcune modifiche hanno interessato nello stesso periodo anche il giornale: il
formato è stato ridotto, alcune sezioni sono state riorganizzate e soprattutto
si è cominciato a preparare la risposta all'attacco lanciato nel 2008 dal
nuovo _Wall Street Journal_ di Rupert Murdoch con lo scopo di spodestare il
NYT dalla posizione di quotidiano principale degli Stati Uniti. Il confronto
NYT e WSJ _online_ vede il primo raggiungere, nel mondo, 31 milioni di utenti
unici al mese contro i 12 milioni del secondo.[3]

Per conservare e migliorare il proprio primato, il Times ha affidato la
direzione della _Book Review_ ("Rivista dei libri") e dell'inserto culturale
della domenica al conservatore Sam Tanenhaus e ha assunto l'editorialista Bill
Kristol, di idee «neocon». Con Kristol gli editorialisti conservatori nel
Times sono diventati due (il primo è stato David Brooks).

Oggi il grattacielo sede del NYT è al centro di una grossa operazione
finanziaria, che ha l'obiettivo di reperire la liquidità necessaria
soprattutto per azzerare l'indebitamento a lungo termine della casa editrice
del quotidiano. Ventuno dei 52 piani dello stabile verrebbero acquistati per
225 milioni di dollari dal gruppo finanziario WP Carey. Trascorsi 10 anni, il
_Times_ potrà riacquistare parte dell'immobile alla stessa cifra incassata per
il primo passaggio di proprietà. Nel frattempo pagherà un canone annuo
variabile che, per il primo anno, ammonterà a 24 milioni.[4]

Il 5 gennaio 2009 il NYT ha per la prima volta venduto uno spazio
pubblicitario sulla prima pagina, da sempre considerata lo spazio informativo
più importante del giornale.[5] Si tratta di una striscia a colori di 6 cm,
ceduta alla rete televisiva CBS. Nel 2012 è stata nominata per la prima volta
una donna alla guida del quotidiano, Jill Abramson, che ha mantenuto la guida
del giornale fino al maggio 2014. Attualmente il direttore è Dean Baquet.

Il 15 gennaio 2015 il maggiore azionista diventa Carlos Slim, miliardario
messicano, considerato il secondo uomo più ricco al mondo, investitore in
telecomunicazioni, istituzioni bancarie e assicurative. Il controllo della
società editrice rimane comunque alla famiglia Sulzberger.[6] Nell'ottobre
2015 il giornale annuncia di aver superato il milione di abbonati alla
versione digitale. È la prima testata giornalistica al mondo a raggiungere
questo obiettivo[7]. Sempre nel 2015 il New York Times ha lanciato
un'applicazione mobile che consente di vedere immagini in ambienti immersivi
(realtà virtuale)[8].

Il giornale appartiene all'area _liberal_ , termine della tradizione politica
americana che indica un liberalismo progressista molto attento alle questioni
sociali, ma nel contempo geloso custode del rispetto dei diritti individuali,
della libertà del mercato e della concorrenza.[9]

Com'è consuetudine nella tradizione giornalistica americana, anche il _New
York Times_ dichiara pubblicamente il proprio sostegno a un candidato alle
Elezioni presidenziali degli Stati Uniti:

Nel 2004 la tiratura media[14] era di:

Il New York Times ha una presenza significativa sul Web fin dal 1995. Oggi il
sito web del _N.Y. Times_ è uno dei siti di notizie più visitati ed è il primo
quotidiano _online_ con sede negli USA (31 milioni di utenti al mese censiti a
marzo 2009).[15] Dal 14 settembre 2007 il sito web e l'immenso archivio sono
stati resi accessibili integralmente[16]; gli archivi sono consultabili sin
dall'anno di fondazione.

Tra le novità introdotte nel 2008 vi è la collaborazione con CNBC per la
condivisione di contenuti nelle aree "economia" e "tecnologia", l'applicazione
per iPhone, uscita nel luglio 2008, la partecipazione con LinkedIn e il lancio
(in versione beta) della rete sociale _TimesPeople_.[17] Nel marzo del 2009 i
siti web di nytimes.com e iht.com ( _International Herald Tribune_ ) si sono
fusi in un'unica piattaforma digitale accessibile da entrambe le _home page_.
Il nuovo sito, contenente le edizioni online di entrambi i quotidiani, è il
primo al mondo nel numero di consultazioni online fra tutti i quotidiani in
lingua inglese. Nel corso del 2009 i visitatori unici al sito web hanno
superato il numero di abbonati alla versione cartacea (1,5 milioni contro 1,1
milioni).

Dal 28 marzo 2011 la versione _online_ del quotidiano non è più totalmente
gratuita. I visitatori possono fruirne gratuitamente solo fino a 10 articoli
ogni mese; per consultazioni più frequenti il servizio è disponibile solo su
abbonamento.[18] Nel tempo questa linea ha pagato: nel 2017 gli abbonati
all'edizione online sono stati più di 2,6 milioni e hanno garantito il 60% dei
ricavi del giornale[19].

Il quotidiano ha vinto più premi Pulitzer di qualsiasi altro giornale. Tra gli
altri:

Paul Krugman, editorialista per l'economia (premio Nobel per l'economia nel
2008).

Altri progetti

