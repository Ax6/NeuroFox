La **strada statale 81 Piceno Aprutina (SS 81)** è una storica strada statale
italiana, in passato nota come " **via Viscerale** ". Si tratta di un
importante asse di comunicazione tra Marche e Abruzzo che collega la città di
Ascoli Piceno con Teramo proseguendo nel chietino fin nei pressi di Casoli,
attraversando tutti i comuni più importanti che si trovano nella fascia
pedemontana abruzzese.

La SS 81 venne istituita nel 1928 con il seguente percorso: "Innesto con la n.
4 presso Ascoli \- Teramo \- Penne \- Chieti."[1]

La strada statale 81 Piceno Aprutina rientra tra le prime 139 statali, infatti
è stata istituita con la legge n. 1094 del 17 maggio 1928.

Nel 1942 venne prolungata da Chieti per il bivio di Guardiagrele alla SS 84
presso Casoli[2].

La SS 81 parte dal centro di Ascoli Piceno e sale in direzione sud-est fino al
confine con l'Abruzzo. Le principali città attraversate sono: Civitella del
Tronto, Teramo, Penne, Chieti, Guardiagrele. I fiumi principali sono:
Salinello, Tordino, Vomano, Fino, Tavo, Pescara. Lungo il suo percorso vi sono
ottimi panorami verso i monti Gemelli, il Gran Sasso e la Majella.

I primi 11,498 km sono in territorio marchigiano, i rimanenti in Abruzzo. A
Villa Passo di Civitella è possibile vedere il luogo dell'antica dogana
borbonica.

Altri progetti

