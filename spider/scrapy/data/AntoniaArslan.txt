**Antonia Arslan** (Padova, 1938) è una scrittrice, traduttrice e accademica
italiana con origini armene.

Figlia di Michele Arslan e nipote di Wart Arslan, è stata professoressa di
Letteratura italiana moderna e contemporanea all'Università degli Studi di
Padova. Suo fratello è Edoardo Arslan, luminare nella cura dei disturbi
dell'orecchio.

È autrice di saggi sulla narrativa popolare e d'appendice ( _Dame, droga e
galline. Il romanzo popolare italiano fra Ottocento e Novecento_ ) e sulla
galassia delle scrittrici italiane ( _Dame, galline e regine. La scrittura
femminile italiana fra '800 e '900_ ).

Attraverso l'opera del grande poeta armeno Daniel Varujan \- del quale ha
tradotto le raccolte _Il canto del pane_ e _Mari di grano_ \- ha dato voce
alla sua identità armena.

Ha curato un libretto divulgativo sul genocidio armeno ( _Metz Yeghèrn, Il
genocidio degli Armeni_ di Claude Mutafian) e una raccolta di testimonianze di
sopravvissuti rifugiatisi in Italia ( _Hushèr. La memoria. Voci italiane di
sopravvissuti armeni_ ).

Nel 2004 ha scritto il suo primo romanzo, _La masseria delle allodole_
(Rizzoli), che ha vinto il Premio Stresa di narrativa ed è stato finalista del
Premio Campiello e che tre anni dopo è stato portato sul grande schermo dai
fratelli Taviani.

Nel 2009, sempre con Rizzoli, ha pubblicato il libro _La strada di Smirne_.

Nel 2015 ha pubblicato _Il rumore delle perle di legno_ (ed. Rizzoli) sulla
sua infanzia in Italia, sulla propria madre e sul genocidio armeno.

Nel 2016 ha pubblicato _Lettera a una ragazza in Turchia_.

Nel 2018 ha poi divulgato il suo libro _La bellezza sia con te_

Altri progetti

