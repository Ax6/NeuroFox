**Villa Sant'Angelo** è un comune italiano di 436 abitanti della provincia
dell'Aquila in Abruzzo. Fa parte della comunità montana Amiternina. Il paese,
con la sua frazione Tussillo, è un antico borgo nella Valle dell'Aterno.

Inizialmente le origini di Villa S.Angelo erano state fatte risalire al
Medioevo, ma gli ultimi scavi archeologici effettuati nell'estate del 2005 (i
primi scavi risalgono al gennaio del 1986) ed il conseguente ritrovamento di
interessanti reperti archeologici, hanno rilevato la presenza di edifici
romani al tempo dell'età imperiale. È stato infatti identificato un muro che
probabilmente delimitava un antico edificio romano. In una parte di necropoli
sono state rinvenute dieci tombe, cosiddette a cappuccina, ed i relativi
corredi funerari, costituiti da bicchieri in terracotta, lucerne e monete in
bronzo ed argento. Proprio queste ultime si sono rivelate delle fonti
d'informazione preziosissime per ricostruire la datazione e la storia di Villa
S.Angelo: le monete attestano la probabile datazione del borgo tra il II
secolo d.C. e la prima metà del IV.

Nell'epoca medievale si costituisce il nuovo centro, assieme al borgo di
Tussillo. Vengono costruite le chiese, e il centro vede il massimo sviluppo
nel XIII secolo.

In seguito al terremoto del 1461, il paese viene ricostruito allo stile
rinascimentale, e si edificano dei palazzi nobili. Nel XV secolo fu feudo
della famiglia Colonna. Un nuovo apogeo si ha nel XVII secolo con le famiglie
De Matteis e Colletti.

Alle 3.32 del 6 aprile 2009 un gravissimo sisma di magnitudo 5,8 (6,3 scala
magnitudo momento Mw) ha colpito l'Italia centrale, in particolare l'Abruzzo.
In seguito al terremoto, è stato stimato che sia crollato circa il 90% degli
edifici del paese e ci sono state 17 vittime.[3]

Abitanti censiti[4]  

È gemellato con:

Altri progetti

