**Corropoli** ( _Currùppië_ in dialetto locale) è un comune italiano di 5.036
abitanti della provincia di Teramo, in Abruzzo ed appartiene all'Unione dei
comuni della Val Vibrata.

Il territorio di Corropoli è situato nella Val Vibrata. A nord confina con i
comuni di Controguerra e Colonnella, ad est sempre con Colonnella, a sud con i
comuni di Alba Adriatica e Sant'Omero e ad ovest con i comuni di Controguerra
e Nereto.

Nella classificazione sismica della protezione civile è identificato come
_Zona 2_ , cioè zona a sismicità media, mentre nella classificazione climatica
è contrassegnato come _Zona D_.

Alcuni sostengono che il nome Corropoli derivi da svariate possibili
espressioni latine dai diversi significati:

Secondo le fonti più accreditate, però, il suo nome viene dal latino "Collis
Ruppuli", ovvero "Colle di Ripoli".

Ripoli è il nome dell'insediamento neolitico che sorgeva in parte sul
territorio dell'attuale comune di Corropoli. Fu il medico condotto del paese,
Concezio Rosa, a scoprirlo nel 1871.

Nel III secolo a.C. l'area di Corropoli entrò a far parte dell'Impero Romano
insieme alle zone circostanti. I Romani costruirono sul suolo corropolese
ville e templi pagani. Durante degli scavi tra gli anni '70 e '90 sono stati
rinvenuti decine di manufatti in terracotta, quali anfore e ciotole, e resti
di ville e strutture monastiche sono perdurati fino ai giorni nostri.

Tra il 1393 e il 1760 Corropoli è sotto il dominio degli Acquaviva, duchi di
Atri. I duchi di Acquaviva furono diciannove.

A Corropoli numerosi monumenti medievali testimoniano la diffusione del
cristianesimo: l'abbazia di Santa Maria di Mejulano ("la Badia"), il Monastero
di Gabbiano e, più recenti, la chiesa parrocchiale di Sant'Agnese, il convento
di Santa Maria degli Angeli, la chiesa di San Giuseppe e la chiesa di San
Donato.

Risale al periodo tra il XV e il XVI secolo la costruzione della torre
campanaria di Corropoli, che oggi è considerata il simbolo della città. Opera
di mastro Antonio da Lodi e della sua scuola, fa parte di un gruppo di quattro
campanili "fratelli" della provincia di Teramo (gli altri 3 sono quelli di
Teramo, Atri e Campli).

Nel 1393 Corropoli passò sotto il dominio della famiglia Acquaviva.
Successivamente la ricevettero in premio dal re Ferrante per averlo aiutato a
reprimere una ribellione degli atriani.

Sotto gli Acquaviva, Corropoli conobbe un periodo di fortificazione: vennero
costruite solide mura e un castello baronale, nel perimetro che oggi è
occupato dalla piazza del paese. Dimora preferita dai Duchi di Atri, gli
ultimi ruderi furono demoliti intorno al 1828. Il castello aveva sale di
tortura, grandi cantine e stalle per circa 40 cavalli.

Il 12 febbraio 1528 Corropoli fu data in dote a Dorotea Gonzaga, marchesa di
Bitonto.

Nel 1541 Dorotea Gonzaga donò Corropoli e altre terre a suo nipote Baldassarre
Acquaviva.

Nel 1694 Corropoli apparteneva alla principessa Francesca Caracciolo, moglie
di Giosia degli Acquaviva, che l'aveva avuta in dote.

Corropoli rimase agli Acquaviva fino alla scomparsa di questa famiglia,
avvenuta nel 1760 con la morte della duchessa Isabella Strozzi.

Dopo la scomparsa degli Acquaviva, venne demolito il castello baronale per far
spazio alla piazza Pie' di Corte ("ai piedi della corte", in riferimento agli
Acquaviva).

Abitanti censiti[3]  

Corropoli è sede di diverse manifestazioni estive, come il Palio delle botti,
e "Agosto a Corropoli". Tempo fa in Corropoli si svolgevano anche la rassegna
internazionale folk e la rassegna internazionale di pallavolo femminile.

Si tiene ogni anno dal 1983 nell'ultima domenica di luglio. Si tratta di una
gara accompagnata da una rievocazione storica rinascimentale. Le contrade del
paese si organizzano in squadre, dalle quali vengono scelte due coppie di
"spingitori" per far rotolare una botte di 70 kg lungo un percorso in salita.
Questo evento attira ogni anno migliaia di persone[4]

La "Mostra-Mercato degli Hobby, dell'Artigianato e dei Piatti Tipici" si tiene
ogni anno nella prima decade di agosto presso il centro storico. Sono presenti
stand eno-gastronomici per gustare i piatti tipici della zona, ma anche
esposizioni di oggetti di collezionismo e svariati tipi di bancarelle.

Dal 2005 si è arricchito di "Borg Vivo", un'esposizione di ceramiche, mostre
di pittura, lavorazione di oggettistica, che cerca di valorizzare il centro
storico.

L'Associazione Corropoli Viva ed il Gruppo Reset Teramo organizzano il
festival della decrescita e dei comuni virtuosi a Corropoli bivio.[5]

Altri progetti

