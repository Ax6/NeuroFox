**Lucca Comics & Games** è una fiera dedicata al fumetto, all'animazione, ai
giochi (di ruolo, da tavolo, di carte), ai videogiochi e all'immaginario
fantasy e fantascientifico, che si svolge a Lucca in Toscana, nei giorni a
cavallo tra ottobre e novembre. È considerata la più importante rassegna
italiana del settore,[1] prima d'Europa e seconda al mondo, dopo il Comiket di
Tokyo[2][3].

A dare il via alla tradizione fumettistica della città di Lucca fu la
decisione di ospitare, nel 1966, la seconda edizione del Salone Internazionale
dei Comics (la prima si era svolta l'anno precedente a Bordighera).[4] Nel
1968, si registrò la nascita dell'associazione culturale Immagine-Centro di
Studi Iconografici, organizzazione privata che godeva del patrocinio
dall'Università di Roma, al cui ruolo di direttore viene posto Rinaldo Traini
(il più stretto collaboratore di Romano Calisi); scopo dell'associazione, tra
le altre cose, è quello di organizzare il Salone.[4] Dopo la XII edizione del
1976 venne deciso di trasformare la manifestazione in biennale.[4] Nel 1986 la
XVII edizione del Salone venne scaramanticamente ribattezzata "Lucca
ventanni", dato che ricorreva anche il ventennale della presenza del Salone in
città. Seguì un breve periodo di crisi, a causa di problemi inerenti al
finanziamento che il comune (che copriva i costi della mostra) era in grado di
mettere a disposizione, che causò l'annullamento della prevista XVIII edizione
del 1988.[4]

Nel 1989 divenne operativo l'Ente autonomo Max Massimino Garnier, dedicato
all'omonimo autore, morto nel 1985. L'ente riuniva diverse realtà, tra cui
alcune pubbliche amministrazioni, oltre all'Immagine-Centro di Studi
Iconografici, che cedette all'ente tutti i marchi e la documentazione raccolta
nei 25 anni del salone.[4] Il ritorno ad eventi aperti a tutto il pubblico
avvenne con una mostra mercato della primavera 1990, a cui seguì il XVIII
salone nell'ormai abituale edizione autunnale. In questo anno venne anche
decisa l'introduzione del biglietto per i visitatori.[4]

Le mostre mercato primaverile e autunnale, indipendenti dalla presenza Salone,
vennero replicate nel 1991 e nella primavera del 1992.[4] In quest'ultimo anno
venne organizzata la XIX edizione del salone, che dedica particolare spazio
alle produzioni della Walt Disney[4]. Ad aprile del 1992 venne organizzato uno
dei primi tornei nazionali di Dungeons & Dragons[5]. Questa fu l'ultima
edizione del salone ospitata dalla città toscana: secondo quanto affermato da
Traini,[4] il comune di Lucca non era più in grado di sostenere le spese per
la manifestazione, neppure considerando le entrate garantite dal buon successo
delle mostre mercato, che ne alleggerivano l'onere finanziario.

Il comune di Lucca, tramite l'Ente autonomo Max Massimino Garnier, decise
comunque di continuare ad organizzare le mostre mercato con cadenza
semestrale. La nuova manifestazione, che prese il posto del Salone, venne
inaugurata nel 1993 come Lucca Comics (soltanto nel 1995 assunse la
denominazione Lucca Comics & Games). La manifestazione è andata crescendo come
importanza da edizione a edizione. Già in quell'anno nasce in seno a Lucca
Comics l'area Games:[6] originata dall'intento iniziale di dare spazio ad un
settore commerciale (quello del gioco) vicino a quello del fumetto per
clientela e contenuti, sin dall'inizio si caratterizza per la presenza di
iniziative non unicamente riguardanti il mondo commerciale, ma esplicitamente
rivolte ad aggiungere attrattiva per il pubblico al di là degli espositori
commerciali. Infatti con il progredire degli anni, vengono progressivamente
introdotte sempre più attività come concorsi, tornei e aree dedicate, curate
direttamente dall'organizzazione e svincolate dagli espositori commerciali.

Nella primavera del 1994 per motivi di sicurezza venne ritardata di un giorno
l'apertura della mostra per apparenti mancanze nei sistemi di sicurezza del
Palazzetto dello Sport, ossia il padiglione più grande all'interno dell'area
dove la manifestazione si teneva all'epoca.[7] Pochi mesi dopo, nel maggio del
1994 avvenne la separazione ufficiale tra Immagine-Centro di Studi
Iconografici e l'Ente autonomo Max Massimino Garnier, con un accordo che fece
rientrare in possesso della prima: il nome, tutti i marchi, i premi e la
documentazione relativa al Salone, che da quel momento venne organizzato a
Roma, ospitato dalla manifestazione Expocartoon.[4]

Nell'ambito dei Games, agli originali torneo di Mastering, trofeo Grog (per la
colorazione di miniature) e premio per il Miglior Gioco Inedito (oltre al
premio Best of Show per il miglior gioco commerciale), si aggiungono nel 1995
Giochi di Ruolo Senza Frontiere e Campionato a Squadre di Giochi di Ruolo che
tutt'oggi continua sotto il nome di Ruolimpiadi. È invece con l'edizione del
1998 che apre i battenti lo Spazio Performance, dedicato alla pittura dal vivo
da parte degli artisti ospiti. Nell'anno 2000 vede invece il debutto
l'Indipendence Bay,[6] area dedicata al fandom e all'autoproduzione. Due anni
dopo, nel 2002, vede la luce NKG Lucca Model Contest, concorso di modellismo
per kit derivati dal mondo del gioco, del fumetto e del cinema
fantascientifico e fantasy.

Dall'edizione 1996 viene organizzata anche Lucca Junior, area della fiera
destinata ad un pubblico più giovane.

Nell'edizione 2000 avvenne un nuovo cambio di gestione, che dall' _Ente
autonomo Max Massimino Garnier_ passa direttamente al comune, il quale affidò
la manifestazione ad uno degli ideatori dell'area Games, Renato Genovese (lui
stesso era stato membro di Immagine[4] fino al 1988),[8] non senza attriti tra
la vecchia e la nuova gestione,[9][10][11][12][13][14] mentre la fiera divenne
annuale, perdendo l'edizione primaverile. Sempre nel 2000 viene introdotto per
la prima volta il palco per il concorso del cosplay.

A partire dall'edizione 2006, in occasione dei 40 anni dalla nascita della
rassegna e per la prima volta dal 1982, la locazione dei tutta la fiera è
stata spostata nel centro della città, all'interno della cinta muraria
lucchese, piuttosto che presso l'area fieristica di via delle Tagliate.[15]

L'edizione 2008 ha visto il debutto di Lucca Games Educational e del Prototype
Review Corner: la prima è una nuova sezione della manifestazione, che ne
raccoglie i seminari e le attività didattiche, mentre il secondo permette agli
autori dilettanti, che lo vogliano, di presentare ad autori ed editori un
prototipo di gioco da loro sviluppato per una valutazione.

Con l'edizione 2014 nasce la Via dei Comics, un camminamento od un muro (non
ancora identificato fisicamente) dedicato al Lucca Comics & Games dove ogni
anno i grandi artisti presenti alla manifestazione lasciano l'impronta delle
proprie mani, sulle stile della Walk of Fame hollywoodiana. Nella prima
edizione sono stati inseriti Ciruelo, Gipi, Leo Ortolani, Masakazu Katsura,
Tiziano Sclavi, Robert Crumb, Gilbert Shelton e Silver.[16]

Nel 2016 la manifestazione ha raggiunto la 50ª edizione, celebrata da un
francobollo commemorativo emesso il 28 ottobre 2016 e illustrato dal
fumettista Zerocalcare.[17]

La "caccia al Macaluso" è l'evento con cui tradizionalmente si chiude la
fiera. Si tratta di un evento goliardico riservato al solo staff della fiera e
non aperto al pubblico, ma che ha tuttavia ottenuto una notorietà tale da
essere riportato da diverse fonti e citato ne _La canzoncina di Lucca Comics &
Games_.[18][19][20] In conclusione dell'ultimo giorno di fiera, Alberto
Macaluso, un membro dello staff di _Lucca Comics & Games srl_ "dichiarato"
mascotte della fiera già dal 1993,[21][22] viene letteralmente inseguito
all'interno del padiglione dell'area Games, ed una volta preso, legato e
imbavagliato, viene data la possibilità ad alcuni degli autori ospiti
dell'evento di eseguire disegni o autografi direttamente sul suo corpo. Renato
Genovese, direttore di _Lucca Comics & Games srl_, ha confermato che persino
gli autori stranieri ospiti della manifestazioni spesso chiedono di poter
assistere alla caccia al Macaluso, non appena scesi dall'aereo.[18]

L'evento viene organizzato annualmente dalla Società a responsabilità limitata
Lucca Crea, istituita nel 2016 in seguito alla fusione fra la precedente
organizzatrice Lucca Comics & Games e la Lucca Fiere e Congressi[23]. In
precedenza l'evento era curato direttamente dal Comune di Lucca[24].
Presidente di Lucca Crea è Mario Pardini[25], mentre il direttore della
manifestazione è Emanuele Vietina[26].

In anni recenti, Lucca Comics & Games ha organizzato anche altri eventi legati
al mondo del fumetto e dell'animazione. Nel 2008 e nel 2009 si è tenuto _Lucca
Animation_ , concorso internazionale dedicato al cinema d'animazione. La prima
edizione si è tenuta dal 22 al 26 aprile, mentre la seconda dal 28 ottobre al
1º novembre in concomitanza di Lucca Comics & Games. Dal 25 al 27 aprile 2008
è stato organizzato _Lucca Collezionando_ , mostra mercato dedicata al fumetto
raro e da collezione.

A marzo 2012 è stato fondato il Comitato Lucca Città del Fumetto, formato da
Lucca Comics & Games s.r.l, dal Museo del fumetto e dell'immagine e
dall'assessore alla cultura di Lucca, che ha lo scopo di coordinare le
attività di entrambe le istituzioni.[27][28]

Secondo quanto pubblicato da Rinaldo Traini,[4] tra i curatori della mostra
sin dalla prima edizione e poi per decenni, l'attuale Lucca Comics & Games non
potrebbe più fregiarsi del titolo di Salone Internazionale dei Comics, del
Film di Animazione e dell'Illustrazione, perché entità diversa, in quanto, il
Salone Internazionale dei Comics, di proprietà dell'Associazione Immagine, dal
1994 venne spostato a Roma nella manifestazione Expocartoon.

Si svolge ogni anno tra la fine di ottobre e l'inizio di novembre a Lucca, in
un'area, nelle ultime edizioni, di circa 30.000 m², di cui circa 15.000
espositivi.

Vi partecipano tutti i più importanti operatori del settore ed un numero
sempre crescente di negozi specializzati, fumetterie e associazioni ludico-
culturali. Durante i giorni della mostra mercato si svolgono svariati eventi
tra cui, concerti, proiezioni, incontri con gli autori, presentazioni, tornei
di gioco di ruolo dal vivo e di cosplayer e spettacoli dedicati al settore
fumettistico e d'animazione in generale.

Sia nell'ambito di Lucca Comics che di Lucca Games si possono inoltre trovare
mostre e percorsi espositivi dedicati ai principali artisti mondiali o titoli
di opere presenti al festival. Alcune di queste mostre sono allestite nella
suggestiva cornice rinascimentale della città, all'interno degli stessi
palazzi antichi lucchesi.

Solitamente ai capannoni in cui si tengono le esposizioni, vengono dati gli
stessi nomi dei luoghi della città in cui sono stati collocati (piazze,
palazzi, vie).

L'edizione 1993, la prima come "Lucca Comics", ebbe poco meno di 30.000
presenze, considerate per allora un vero e proprio record.[29]

Le edizioni del 1999, primaverile e autunnale, le ultime gestite dall'ente
Garnier, ebbero rispettivamente circa 30.000 e 36.000 presenze.[30]

L'edizione 2000, la prima a tornare annuale dopo la semestralità degli anni
'90, della durata di 5 giorni, è stata visitata da circa 37.000 presenze, di
cui 23.000 nel week end che apriva le prime due giornate di fiera.[31][32]

È stato calcolato che durante l'edizione del 2011 siano stati venduti 155.000
biglietti,[33] con un picco di 50.000 visitatori nella sola giornata di
domenica 30 ottobre,[34] e generato introiti per la città per circa 24 milioni
di euro.[35]

L'edizione del 2012 ha battuto il record raggiunto il precedente anno,
registrando la vendita di 182.217 biglietti (considerando gli abbonamenti
validi più giorni come biglietti separati), che porterebbero le presenze in
fiera, conteggiando anche i 7.727 pass a disposizione dello staff e degli
espositori, a 212.217 visitatori, con un picco di circa 56.000 visitatori per
la giornata di sabato 3 novembre.[36][37]

Tali record sono stati ancora superati dall'edizione del 2013 che ha venduto
217.646 biglietti (incluse le presenze giornaliere degli abbonamenti),[38] con
picchi di oltre 70.000 presenze nelle giornate di venerdì 1 e sabato 2
novembre, e se si conteggiano gli accrediti si raggiungono le 264.454 presenze
totali.[38] Inoltre sempre nel 2013 l'organizzazione ha stimato una presenza
totale, compresi i non paganti che hanno visitato le mostre e partecipato agli
eventi gratuiti, di 380.000 visitatori.[38]

Ecco i numeri dell'edizione 2014, svolta dal 30 ottobre al 2 novembre: ha
avuto circa 240.000 presenze paganti, (centomila solo il sabato); 26 le aree
del centro storico coinvolte; oltre 700 gli stand; 500 gli eventi principali
realizzati nella manifestazione; 152.500 “like” su Facebook; 1.500 gli
iscritti alle sfilate del Cosplay.[39][40]

Nell'edizione 2015 i biglietti staccati sono stati 220.000 (400.000 le
presenze complessive stimate), in leggera flessione rispetto all'anno
precedente, anche in virtù della nuova politica di contingentamento dei
biglietti giornalieri limitati a 80.000.[3]

Nel 2016 il record viene di nuovo superato grazie ai 270.000 biglietti venduti
e agli oltre 500.000 visitatori stimati nei 5 giorni.[41][42] inoltre il 30
ottobre viene raggiunto il tetto limite di 80.000 biglietti giornalieri
vendibili.[43]

Storicamente la principale area della fiera, l'area Comics accoglie tutto ciò
che riguarda direttamente il fumetto e l'animazione internazionale, benché con
il passare degli anni e le edizioni, l'area Games abbia acquisito pari
importanza. Grazie alla sua importanza sul territorio, ogni anno partecipano
all'evento la quasi totalità delle case editrici specializzate nazionali,
oltre che numerosi espositori, rivenditori e negozi specializzati, disposti
nei numerosi padiglioni dedicati.

L'area Comics infatti, nella disposizione interna alle mura urbane, è divisa
in varie zone: piazza Napoleone, piazza del Giglio, piazza San Giovanni,
piazza San Martino e corso Garibaldi. Infine a piazza del Collegio, presso
l'ex Real Collegio, viene allestito il Japan Palace, uno dei punti focali
dell'intero evento. Qui, oltre ad essere presenti numerosi espositori, vengono
organizzati vari eventi e "showcase" legati al mondo del fumetto. L' _Area
Self_ è invece dedicata alle autoproduzioni e ai progetti amatoriali, che
vengono ospitati presso il Padiglione Passaglia di Piazza Napoleone.[44]

Nell'ambito di Lucca Comics si svolgono anche due cerimonie di premiazione: il
Gran Guinigi, premi assegnati da una giuria di esperti a vari esponenti
dell'industria del fumetto e il Lucca Project Contest organizzato insieme a
Edizioni BD e destinato agli aspiranti autori di fumetti italiani. Il premio è
intitolato a Giovanni Martinelli.[45]

Nell'edizione del 2013 è stata aggiunta la sezione _Comic Artist Area_ , una
zona appositamente predisposta per artisti e disegnatori professionisti
affinché possano disegnare e incontrare il pubblico, al di fuori delle logiche
commerciali degli altri padiglioni.

Il personaggio di Grog, qui raffigurato, è la mascotte di "Lucca Games", la
sezione di "Lucca Comics & Games" dedicata ai giochi di ruolo, i giochi da
tavolo, i giochi di carte e ai videogiochi. Il personaggio fu inventato da
Renato Genovese nel 1989, in occasione della nascita della saga di Vorodin, e
quattro anni più tardi, nel 1993 fu associato alla manifestazione Lucchese, in
una nuova reinterpretazione ideata da Roberto Giomi. Nel 2003, per celebrare i
10 anni di "Lucca Games", Grog fu nuovamente oggetto di restyling, stavolta ad
opera di Marco Bianchini. Nel 2013 per festeggiare i 20 anni dell'evento, Grog
è stato nuovamente reinterpretato da Marco Soresina in grafica 3D, che lo ha
reso anche il protagonista di due cortometraggi di animazione 3D, presentati
in occasione di Lucca Comics & Games 2013.[46]

Per la sua posizione nel panorama nazionale, l'area Games attrae un notevole
numero di espositori, non soltanto da settori strettamente collegati
all'ambito del gioco ma, in generale, collegati alla cultura ludica,
fantastica e fantascientifica.

Pur molto sommariamente, date le difficili classificazioni, gli espositori di
Lucca Games possono essere divisi in quattro tipologie: autori ed editori di
giochi, rivenditori di giochi e negozi specializzati, associazioni e realtà
indipendenti, artisti e artigiani.

Oltre agli appuntamenti proposti dagli espositori, Lucca Games organizza anche
ogni anno, direttamente, una serie di eventi legati al mondo del gioco come
tornei, premi, concorsi e seminari. Il premio Best of Show è il premio per i
prodotti di punta dell'industria ludica, assegnato da una giuria al gioco
ritenuto migliore tra quelli presentati dalle case editrici in varie
categorie.

Il premio per il Miglior Gioco Inedito è invece focalizzato sugli autori
indipendenti e amatoriali. Esso propone infatti, come premio per il miglior
prototipo presentato, la pubblicazione dello stesso da parte della casa
editrice Da Vinci Games, e la sua distribuzione a cura anche di Lucca Games.
Ciò conferisce al concorso connotazione di “trampolino di lancio” per molti
autori al debutto, italiani ed esteri.

Il Trofeo Grog per la colorazione di miniature premia i migliori realizzatori
nel campo delle miniature da gioco di ogni produttore e ambientazione, con
centinaia di pezzi iscritti in varie categorie. Esso è col tempo divenuto una
sorta di vetrina nazionale per i migliori pittori di miniature, che vi
presentano ogni anno i loro lavori.

New Kit Generation - Lucca Model Contest, è invece un concorso rivolto al
mondo del modellismo puro, sia pure a tema fantastico e fantascientifico.
Organizzato dall'associazione New Kit Generation Community, è indetto
direttamente dal Comune di Lucca per mezzo di Lucca Games. Oltre all'aspetto
di competizione, il concorso sviluppa anche una vastissima esposizione dei
modelli in gara nei padiglioni, per il voto della giuria popolare.

Il Torneo di Mastering, rivolto agli appassionati di Giochi di Ruolo, è un
evento che esiste sin dalle prime edizioni di Lucca Games. Ad esso può
partecipare qualsiasi master (o custode, narratore…) tenga una sessione di
gioco in fiera, mediante iscrizione ad una lista di partecipazione presso la
segreteria della ludoteca. Il meccanismo di valutazione è basato su quesiti
sottoposti dall'organizzazione ai giocatori dopo il termine della sessione di
gioco.

Sempre nel mondo del Gioco di Ruolo, si tengono a Lucca Games ogni anno le
Ruolimpiadi (ex Giochi di Ruolo Senza Frontiere), il campionato nazionale
italiano a squadre di Giochi di Ruolo e narrazione. Durante tutti i giorni
della fiera, le squadre partecipanti tengono i loro giochi, a cui partecipano
giocatori delle altre squadre. Con il tempo, le Ruolimpiadi sono divenute un
vero e proprio punto di ritrovo per i giocatori di giochi di ruolo di tutta
Italia, con squadre storiche dal notevole palmarès e ogni anno nuovi
debuttanti.

Ultima aggiunta, con l'edizione 2008, è stata quella di una struttura dedicata
a seminari e formazione: Lucca Games Educational. In essa vengono raccolti in
un programma specifico gli incontri di formazione tenuti dagli ospiti della
manifestazione, con un'apposita sede distaccata dai padiglioni per maggiore
tranquillità. Le iscrizioni si tengono prima dei giorni di fiera, consentendo
quindi un accesso selezionato e a numero chiuso, a garanzia di maggior qualità
degli incontri formativi, al termine dei quali i partecipanti ricevono un
attestato formale di partecipazione. Sempre del 2008 è il varo del Prototype
Review Corner. Autori dilettanti, siano essi semplici appassionati o persone
che hanno deciso di tentare il "grande salto" nel mondo del professionismo,
possono mostrare i prototipi di giochi da loro realizzati ad autori ed editori
italiani e internazionali, allo scopo di trarne opinioni, consigli e
indicazioni utili per il suo perfezionamento.

Un altro concorso è il The Game Championship, una manifestazione serale
dedicata al mondo dell'E-sport e del PC-Gaming.

Lucca Junior rappresenta l'area della manifestazione dedicata al pubblico più
giovane e alle scuole. Ad ogni edizione di Lucca Junior è abbinato un concorso
per aspiranti fumettisti e giovani disegnatori.

Music and Comics è quell'area della fiera dedicata alle esibizioni dal vivo,
non necessariamente musicali, che si tengono sul palco presso il baluardo di
San Paolino. Dal 19 giugno 2012 la denominazione ufficiale non è più _Music &
Comics_ ma _Music & Cosplay_, come annunciato sul profilo facebook
dell'evento.[47] Solitamente in quest'area dal primo pomeriggio sino alla
tarda serata si esibiscono vari gruppi musicali e cantanti, il cui repertorio
è affine alla cultura del Comics & Games. Durante il pomeriggio di esibiscono
cover band e gruppi minori, mentre nella serata si esibiscono i cantanti e i
gruppi più celebri, come Cristina D'Avena, Giorgio Vanni, Enzo Draghi o i
Superobots.

Si tengono in quest'area anche altri generi di esibizioni, e in particolar
modo si svolge la gara cosplay organizzata dall'associazione culturale Flash
Gordon,[48] aperta a singolo e gruppo, e che negli ultimi anni, si è deciso di
sviluppare in due giornate visto l'alto numero di partecipanti. I vincitori
della gara hanno modo di partecipare all'European Cosplay Gathering, concorso
per cosplayer che si tiene durante il Japan Expo di Parigi.[49]

In alcuni anni è stata anche realizzata una sigla musicale della fiera. Nel
2005 per esempio è stato realizzato il brano _La magia che fa volare_ ,
scritto e interpretato dal duo toscano delle Kimagure. Il brano è stato poi
pubblicato su CD singolo prodotto da Confidential Record e City Music
Record.[50] Nel 2009 è stato invece Edoardo Vianello ad interpretare la sigla
per la manifestazione, intitolata _Pianeta Comics_ e composta da Vito Tommaso.
Il brano si avvale della collaborazione del Coro Arcobaleno di Lucca, ed è
stato incluso nell'album _Superhits Cartoons_ , prodotto dallo stesso Tommaso
e da Rai Trade e Lucca Comics & Games. _La canzoncina di Lucca Comics & Games_
è invece un brano scritto e interpretato dal cosplayer Massimiliano Poggi nel
2006 e diffuso gratuitamente e linkato su vari siti web, tra cui quello
ufficiale dell'edizione 2007.[51] Il brano, pur non essendo "ufficiale", è
diventato immensamente popolare fra i fan dell'evento, tanto da indurre
l'organizzazione ad affidare a Poggi la realizzazione della sigla
dell'edizione del 2012 dell'evento, intitolata _Lucca Cosplay_.[52][53]

Dal 2007 è stata creata una nuova area dedicata al mondo giapponese presente
in varie forme al Festival, spaziando dalla gadgettistica ai manga,
dall'animazione ai videogiochi, dall'artigianato tradizionale al cibo, dalle
arti marziali alla moda.

L'Area in questione si è spostata varie volte per ingrandirsi sempre più,
partendo dal Cortile degli Svizzeri e passando per Piazza San Romano (con la
denominazione di Area Japan per il primo e secondo anno), fino ad arrivare al
Real Collegio (con la nuova denominazione Japan Palace).

Nel 2014 il Real Collegio è stato adibito a sede di Lucca Junior e il Japan
Palace è stato sostituito dalla Japan Town, un'area più ampia che occupa gli
spazi della Chiesa di San Francesco, della omonima piazza e del retrostante
Giardino degli Osservanti.

Inaugurata nel 2011, questa area della fiera è dedicata al mondo del cinema.
Allestito presso il Loggiato di Palazzo Pretorio, vengono ospitate
giornalmente le anteprime nazionali di alcune pellicole che saranno poi
distribuite in lingua italiana nei mesi successivi. Nel 2011 sono state
effettuate le preview di _Scialla!_ , _Immortals_ ,[54] _Real Steel_[55] ed _I
sospiri del mio cuore_.[56] Nel 2012 sono state proiettate le anteprime di
_Pinocchio_ , _Asterix& Obelix al servizio di Sua Maestà_, _Moonrise Kingdom_
, _La collina dei papaveri_ ,[57] _Looper_ , _Code Name: Geronimo_ ,
_Frankenweenie_ , _Hotel Transylvania_ , _Red Lights_ , _Puella Magi Madoka
Magica - Parte 1 - L'inizio della storia_ e _Berserk, L'Epoca D'oro - L'uovo
del Re Dominatore_ , oltre che dei brevi estratti di _Ralph Spaccatutto_ ,
_Django Unchained_ e di _Iron Man 3_. Il 26 ottobre 2012 è stato diffuso
online il calendario completo delle anteprime, corredato di location e orari
delle proiezioni.[58] Nell'edizione del 2013 sono stati proiettati: _Puella
Magi Madoka Magica - Parte 2 - La storia infinita_ , _RIO 2096: A Story of
Love and Fury_ , _Wolf Children - Ame e Yuki: i bambini lupo_ , _Canti della
forca_ , _My Little Pony - Equestria Girls_ , _Arrugas-Rughe_ , _L'arte della
felicità_ , _Prisoners_ , _Machete Kills_ , _Il mio vicino Totoro_ ,
_Sharknado_ , _Ender's Game_ , _Thor: The Dark World_ , _X-Men le origini -
Wolverine_ e _Wolverine - L'immortale_ , _Frankenstein Junior_ e alcuni
trailer, estratti o special su _Godzilla_ , _300 - L'alba di un impero_ , _The
LEGO Movie_ , _The Amazing Spider-Man_ , _Need for Speed_ , _Capitan Harlock_
, _Frozen - Il regno di ghiaccio_ , _Planes_ , _Ever After High_ , _Divergent_
, _The Wolf of Wall Street_ , _Un fantastico via vai_ , _Stai lontana da me_ ,
_La mafia uccide solo d’estate_ , _Fuga di cervelli_ e _Lo Hobbit - Un viaggio
inaspettato_. Inoltre sono stati trasmessi alcuni episodi della settima
stagione di _The Big Bang Theory_ , _Wakfu_ , _Shin Getter Robot contro Neo
Getter Robot_ , _Sword Art Online_ , _Mazinkaiser_ e _Psycho-Pass_.

I primi cosplay in Italia sono stati attestati all'inizio degli anni novanta,
benché già alla fine degli anni ottanta fossero stati registrati eventi,
principalmente legati al mondo di _Star Trek_ in cui i fan si vestivano come i
personaggi dell'opera. Tuttavia, la nascita "ufficiale" del cosplay in Italia
viene generalmente fatta risalire al 1997, anno in cui è stata organizzata la
prima gara cosplay presso il Lucca Comics & Games.[59][60] L'evento è
considerato il principale in Italia per il settore, in grado di attirare un
grandissimo numero di cosplayers. Nel 2005 sono stati contati circa 3500
visitatori in cosplay,[59] contro gli appena 300 del 2002.[59]

Principalmente i cosplayer sono più donne che uomini (in una proporzione di 3
a 5[59]), di età compresa fra i 15 ed 35 anni,[59] benché spesso nei gruppi di
cosplay siano coinvolti anche bambini per ragioni "sceniche" e nonostante
spesso i cosplayer "professionisti" come Giorgia Vecchini sforino questo
range. Lucca Comics & Games per via della propria estensione e della
particolare connotazione della sua ubicazione, rende possibile ai cosplayer
muoversi per la città con indosso il costume. Si tratta di una peculiarità
unica di Lucca Comics & Games che la distingue rispetto alle altre fiere del
fumetto che si volgono in luoghi chiusi o padiglioni appositi e in cui i
cosplayer generalmente arrivano in abiti normali per poi cambiarsi sul
posto.[59]

Nei due giorni di maggiore affluenza del Lucca Comics, il sabato e la
domenica, si svolge la gara del cosplay organizzata dall'associazione
Flashgordon. La prima edizione della gara si è tenuta nel 1997. La gara è
rivolta a singoli, coppie o interi gruppi e i vincitori hanno la possibilità
di partecipare all'European Cosplay Gathering, prestigioso concorso per
cosplayer che si tiene durante il Japan Expo di Parigi.[49] I partecipanti
possono interpretare il cosplay di personaggi tratti da fumetti, cartoni
animati, videogiochi, film o telefilm, figure storiche o mitologiche, o
personaggi della musica giapponese. Non sono ammessi personaggi della musica
internazionale o costumi originali.[61]

Sin dalle prime edizioni, la presenza di nomi noti dell'editoria ludica e
delle aree affini (come l'illustrazione e la letteratura fantastica) è stata
uno dei punti a cui l'organizzazione di Lucca Comics & Games ha puntato,
utilizzandolo come volano per costruire ed espandere l'offerta culturale della
manifestazione e consolidarne l'importanza. Ogni edizione è di conseguenza
caratterizzata dalla presenza di una nutrita presenza di ospiti italiani,
europei e internazionali; la loro presenza fa parte delle attività non legate
all'ambito strettamente commerciale della manifestazione, ed è fortemente
votata alla promozione degli aspetti culturali del gioco tra i visitatori con
seminari, mostre e incontri pubblici.

Secondo una prassi ormai consolidata, ogni edizione ha tre ospiti d'onore a
ricoprire tre tipologie: autori/editori di giochi, illustratori e artisti
grafici, scrittori e sceneggiatori a tema fantasy e/o fantascientifico. Questi
ospiti sono generalmente selezionati per l'invito in modo da concorrere a
costituire il tema caratterizzante dell'edizione a cui partecipano.

Ai tre ospiti d'onore di ogni edizione si affiancano altri ospiti, in numero
variabile, che spaziano per tutti i vari campi di interesse di Lucca Games:
autori emergenti, illustratori, scultori di miniature, giocatori ed esperti di
gioco in genere.

Le attività legate agli ospiti durante i giorni della fiera sono riconducibili
ad otto tipologie:

Tutte le attività degli ospiti di Lucca Games sono inserite in un programma
per i giorni della fiera, e sono aperte a tutti i visitatori con l'eccezione
dei lezioni e seminari, per i quali è fissato un numero chiuso con
preiscrizione e selezione curricolare in base al tema trattato. La
partecipazione a tutte le attività è compresa nel prezzo nel biglietto di
ingresso a Lucca Comics & Games.

Nelle edizioni più recenti, con il notevole aumento dell'affluenza di pubblico
registrato dopo la ricollocazione all'interno del centro storico, agli ospiti
diretti dell'organizzazione di Lucca Games si sono aggiunti gli ospiti che
case editrici e singoli espositori portano a Lucca per incrementare la propria
visibilità nei programmi della manifestazione. Questo fortunato innesco di un
circolo virtuoso ha consentito di allargare ulteriormente l'offerta culturale
di incontri, seminari e mostre per i visitatori.

**Mostre**  

**Mostre**

**Mostre**  

**Mostre**  

**Mostre**  

**Mostre**  

**Mostre**  

**Mostre**  

**Mostre**  

**Mostre**  

**Mostre**  

**Mostre**  

**Mostre**

**Mostre**  

**Mostre**  

**Mostre**  

**Mostre**  

**Mostre**  

**Mostre**  

**Mostre**  

**Mostre**  

**Mostre**  

**Mostre**  

**Mostre**  

**Mostre**  

**Mostre**  

**Mostre**  

**Mostre**  

**Mostre**  

**Mostre**  

**Mostre**  

**Mostre**  

**Mostre**  

**Mostre**  

**Mostre**  

**Mostre**  

**Mostre**  

**Mostre**  

**Mostre**  

**Mostre**

**Mostre**  

**Mostre**  

«Lasciati prendere»

**Mostre**

**Mostre**

**Mostre**  

«I giorni dei giochi e delle nuvole»

**Mostre**

**Mostre**

**Mostre**  

«Dieci anni in gioco»

**Mostre**

**Mostre**

**Mostre**  

«L’Isola che c’è»

**Mostre**

**Mostre**

**Mostre**  

Fratelli Balestra, La mente di Tetsuya, Bishoneen, Miwa e i suoi componenti,
Rockopera, Too-Tiki

«Il tempo della metamorfosi»

**Mostre**

**Mostre**

«Nel cuore della città»

**Mostre**

Steve Jackson, Alan Lee, Robert Anthony Salvatore, Leo Colovini, Joe Dever,
Luca Giuliano, Maggi & Nepitello, Wendy Froud, Bob Naismith, Angelo Montanini,
Simone Bianchi, Ciruelo, Brian Froud, Robert Gould, Alex Horley, Monte Moore,
Licia Troisi, Stacy Walker  
**Mostre**

Centro culturale Agorà, Giulio Leoni, Pierdomenico Baccalario, Alessandro
Gatti, Elena Mirulla  
**Mostre**

«Your own wonderland!»

**Mostre**

Troy Denning, Reiner Knizia, Iain McCaig, Alessio Cavatore, Jamie Chambers,
Cam Banks, Marco Alberto Donadoni, Luca Enoch, Massimo Mongai, Massimo
Pietroselli, Joe Nikisch, Nobuo Uematsu, Albrecht Werstein, Michael Williams,
Ciruelo Cabral, Joe Dever, Francesco Falconi, Brian Froud, Wendy Froud, Robert
Gould, Licia Troisi, Margaret Weis  
**Mostre**

Paolo D'Altan, Luisa Mattia, Gek Tessaro, Livio Sossi, Nadia Vittori, Cronaca
di Topolinia, Elena Mirulla, Carlo Carzan, Simona e Cèline Meisser, Biblioteca
Ragazzi Agorà, Raffaello Editrice, Alfredo Baroni  
**Mostre**

«Benvenuti sul pianeta Lucca!»

**Mostre**

**Mostre**

«L'evoluzione della specie»

**Mostre**

**Mostre**

«Tutta un'altra musica»

**Mostre**

**Mostre**

«Il ritorno della grande avventura»

**Mostre**

**Mostre**

**Mostre**

«Mettetevi comodi... comincia lo spettacolo»

**Mostre**

**Mostre**

**Mostre**

**Ospiti**  
Dollaro d’Onore Western Orchestra, Katzoni Animati, ~~Omar Fantini~~ ,
Raffaele D’Ambrosio, Paolo Casiraghi, Poveri di Sodio, K-ble Jungle, Raggi
Fotonici, Giorgio Vanni, Banana Split, ~~10 Feet~~ , Le Mele Verdi, Mitzi
Amoroso, La Mente di Tetsuya, Za Goninbayashi, Gemboy, Hachioji P., MAY'S,
Melody Castellari, Miwa e i suoi componenti[101], La Dama e L'Unicorno, Libero
Coro Bonamici, Emanuela Pacotto

«Questione di stile»

  
**Artist Alley**  
Luca Bertelè, Francesco Biagini, Paolo Bisi, Giuseppe Cafaro, Eleonora
Carlini, Elena Casagrande, Leonardo Colapietro, Matteo Cremona, Andrea Del
Campo, Eleonora Dea Nanni, Alessandro Fusari, Enrico Galli, Fabrizio
Galliccia, Nicola Genzianella, Davide Gianfelice, Gianluca Gugliotta, Claudia
Iannicello, Stefano Landini, Mauro Laurenti, Luca Maresca, Paolo Pantalena,
Ignazio Piacenti, Sara Pichelli, Pasquale Qualano, Paola Ramella, Fabrizio
Russo, Marco Santucci, Walter Trono  
**Mostre**

**Mostre**

Beatrice Alemagna, Paolo D'Altan, Livio Sossi, Teo Benedetti, Sandro Natalini,
Fabrizio Altieri, Marco Simoni, Maurizio Biagioni, Raimondo Della Calce, Erika
De Pieri, Francesco Filippi, Luca Montagliani, Simone Dini Gandini, Sandro
Natalini, Beatriz Bermudez Parrado, Della Passarelli, Andrea Pau, Mariagrazia
Petrino, Rita Petruccioli, Francesco Filippi, Beatriz Bermudez Parrado, Rita
Petruccioli, Cecilia Randall, Teresa Porcella, Lucia Vaccarino, Ivan Ricci,
Massimo Mattarelli

**Mostre**

Andrea Agresti, Clara Serina, .db. day’s band, Alberto Tadini, Enzo Polito,
Mauro Goldsand, Giampi Daldello, Maura e Manuela Cenciarelli, Douglas Meakin,
Fabrizio Mazzotta, Enzo Polito, Raggi Fotonici, Shin Bishoonen, Davide
Piaggio, Alex Bellondi, Andrea Orbolo, Miwa e i suoi componenti, Final Fantasy
Italian Project, Al Vin Superstar, Giorgio Vanni e i figli di Goku, Cristina
D'Avena, Gem Boy, Daniele Silvestri, Alberto Olivero, Gianluca "Scintilla"
Fubelli, Omar Fantini, Paolo Casiraghi, Banana Split, Freeway, Notevolmente,
Yattaband, Piccola Orchestra Animata, Cartoni in faccia, Ufo Rock Band Tokyo
Dolores, K-Ble Jungle, Mika Kobayashi, Kengishū Kamui, Chronos, Master K,
Dorian Gray & Paolo Bacilieri, Maurizio Merluzzo, Blue Klein - The Jazz
Travelling Band, The Soul Men - BB Band, Libero Coro Bonamici, Veronica
Niccolai  

«Revolution!»

Paolo Bacilieri, Baru, Bigio, Boichi, Léonie Bischoff, Joan Cornellà, Gabriele
Dell'Otto, Chloé Cruchaudet, Robert Crumb, Don Alemanno, Mike Deodato Jr.,
Lorenza Di Sepio, Masakazu Katsura, Igort, Masasumi Kakizaki, Nob, Graziano e
Massimiliano Lanzidei, Rutu Modan, David Petersen, Fumio Obata, Bryan Lee
O'Malley, Santipérez, Tuono Pettinato, Mirka Ruggeri, Sio, Gilbert Shelton,
Silver, Bart Torres, Fiona Staples, Cameron Stewart, Vanna Vinci, Brian K.
Vaughan, Angela Vianello, Zerocalcare

**Mostre**  

**Mostre**  

**Mostre**  

«Si, viaggiare[104]»

420.000 visitatori totali

**Mostre**  

**Mostre**  

**Mostre**  

«Gold[106]»

500.000 visitatori totali

**Mostre**  

**Mostre**

**Mostre**

«Heroes»

447.000 visitatori unici totali

**Mostre**

**Mostre**

**Mostre**

«Made in Italy»

**Mostre**

Andrea Angiolino, Paul Bonner, Allan-Diego Carrasco, Immanuel Casto, Andrea
Chiarvesio, Paul Czege, Ron Edwards, Mark Gibbons, Pietro Guermandi, Karl
Kopinski, John Kovalic, Eric M. Lang, Ryan Laukat, Matt Leacock, Ian
Livingstone, Henning Ludvigsen, Patrick Masson, Mike McVey, Francesco
Nepitello, Douglas Niles, Adrian Smith, Marco Valtriani, Romain van den
Bogaert

**Mostre**

**Mostre**

Altri progetti

