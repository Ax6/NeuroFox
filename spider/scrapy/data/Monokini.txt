Il **monokini** , a cui spesso si fa riferimento anche con il termine
**unikini** , è un costume da bagno femminile, consistente soltanto della
parte inferiore del bikini.[1] Il termine fa riferimento principalmente alla
commercializzazione di alcuni costumi consistenti di un unico pezzo, ed
ispirati ai bikini.

Nel 1964, Rudi Gernreich, uno stilista austriaco, disegnò il primo monokini
negli Stati Uniti[2][3]. Gernreich inventò anche il nome, ed infatti i primi
utilizzi della parola _monokini_ in inglese risalgono proprio a quell'anno. Il
monokini disegnato da Gernreich era una specie di costume intero, tagliato
poco sotto il seno (che quindi rimaneva nudo). Il modello di Gernreich non
ebbe molto successo, dato che le donne che praticavano il topless
semplicemente non indossavano la parte di sopra del bikini. Tuttavia
l'invenzione di Gernreich diede ai produttori di costumi da bagno l'idea di
vendere i due pezzi costituenti il bikini, separatamente. Gernreich in seguito
creò anche il pubikini.[4]

Attualmente il termine monokini indica qualunque tipo di costume da bagno che
lascia scoperto il seno,[5] ed in particolar modo il bikini indossato senza la
parte superiore.[6][7]

Altri progetti

