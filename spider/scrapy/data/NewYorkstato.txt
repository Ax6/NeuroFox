**New York** (in inglese: ascolta[?·info], /n(ɪ)u ˈjɔ(ə)ɹk/, presente
raramente in italiano anche la forma **Stato di Nuova York** ) è uno Stato
federato degli Stati Uniti d'America, la cui capitale è Albany, ma la città
più conosciuta e popolosa è l'omonima New York.

Lo Stato di New York si trova nel nordest degli Stati Uniti e confina a nord
con il Canada, a est con Vermont, Massachusetts e Connecticut, a sud con New
Jersey e Pennsylvania.

Gli olandesi furono i primi coloni europei a insediarsi nella zona fondando le
città di Fort Nassau, Fort Oranje e Nuova Amsterdam. Nel 1660 il territorio
passò all'Inghilterra che rinominò Nuova Amsterdam in New York, in onore del
duca di York, che sarebbe poi diventato re Giacomo II. Il territorio fu
organizzato in un metodo che tuttora viene seguito, dividendo lo Stato in 12
contee, ognuna delle quali suddivisa in città.

New York fu una delle tredici colonie che si ribellarono all'Inghilterra
durante la Rivoluzione Americana.

Dopo la Rivoluzione, per dare impulso all'economia e superare la barriera
naturale dei monti Appalachi, fu progettato un canale per collegare il fiume
Hudson al lago Erie, opera che venne ultimata nel 1825. Il canale Erie
promosse la colonizzazione delle parti centrali e occidentali dello Stato,
allora spopolate, e permise a industrie e fattorie di trasportare i loro
prodotti al crescente mercato di New York.

Nel corso della guerra di secessione americana schierò un ingente quantitativo
di truppe a sostegno dell'Unione

Lo stato di New York copre una superficie di (141 300 km²) ed è il 27º stato
per grandezza. Il punto più alto è il Monte Marcy (1 629 metri) sul livello
del mare.

Lo stato di New York confina con (in senso orario da nord-ovest): due Grandi
Laghi (Erie e Ontario che sono collegati dal fiume Niagara), le province
canadesi del Quebec e dell'Ontario, tre stati della Nuova Inghilterra
(Vermont, Massachusetts, e Connecticut), l'Oceano Atlantico, e gli Stati del
New Jersey e della Pennsylvania.

Lo Stato di New York accoglie un’area coperta da immunità diplomatica, il
complesso delle Nazioni Unite che si trova sulla riva est di Manhattan. Lo
stato di New York presenta 2 exclavi marittime: la Liberty Island e la
porzione del Museo dell'immigrazione a Ellis Island.

Nella parte superiore dello Stato si trovano i monti Catskill e i monti
Adirondack, i Finger Lakes e i laghi Champlain, George, e Oneida. I principali
fiumi che attraversano lo Stato di New York sono il fiume Delaware, il fiume
Genesee, il fiume Hudson, il fiume Mohawk, e il fiume Susquehanna. Il punto
più alto è il monte Marcy, negli Adirondack.

All'estremità meridionale dello Stato, la città di New York, la sua periferia
e la parte meridionale della valle dell'Hudson formano il nucleo centrale di
"Megalopoli", l'insieme di aree metropolitane che si estende dalla periferia
nord di Boston ai sobborghi meridionali di Washington e quindi chiamata anche
BosWash. Descritta per la prima volta da Jean Gottman nel 1961 come un nuovo
fenomeno nella storia della urbanizzazione mondiale, Megalopolis è costituita
da un agglomerato di popolose aree urbane situate sulla costa, specializzate
nel settore terziario, in particolare nel commercio, giustizia, finanza,
educazione, editoria e sedi governative strettamente collegate tra loro. Nel
mondo esistono anche molti altri esempi di super-città come Megalopolis, ma
questa, incentrata attorno alla città di New York City, è stata la prima ad
essere stata descritta e resta ancora il migliore esempio.

Megalopolis, comunque, non è il solo aspetto dello Stato di New York. Anche se
è conosciuto per l'atmosfera urbana di New York, in particolare per i
grattacieli di Manhattan, il resto dello Stato è dominato da fattorie,
foreste, fiumi, montagne e laghi. Pochi sanno che l'Adirondack State Park è
più vasto di qualsiasi altro parco nazionale negli Stati Uniti. Le cascate del
Niagara, sul fiume Niagara fra il lago Erie e il lago Ontario sono una
popolare attrazione turistica. Il fiume Hudson scorre attraverso la parte
orientale dello Stato senza immettersi in nessun lago. La parte settentrionale
del lago George si congiunge con il lago Champlain, la cui estremità
settentrionale a sua volta termina in Canada, confluendo nel fiume Richelieu,
affluente del San Lorenzo. Quattro dei cinque distretti della città di New
York City sono situati su tre isole alla foce dello Hudson: Manhattan, Staten
Island, e Long Island.

La città di New York domina l'economia dello Stato. È il principale centro
bancario, finanziario e di comunicazione negli Stati Uniti ed è sede della
Borsa di New York (NYSE) sulla Wall Street, a Manhattan. Nel 2010, il prodotto
interno lordo dello Stato era di 1 487 miliardi di dollari, il terzo negli USA
dopo quelli di California e Texas. Il reddito pro capite nel 2007 era di $64
579, al secondo posto nella nazione.

Fra i vari settori dell'agricoltura sono particolarmente sviluppati la
produzione casearia, l'allevamento, la coltivazione di verdure e mele. Fra i
settori industriali l'editoria, gli strumenti scientifici, apparecchiature
elettriche, macchinari, prodotti chimici.

La quasi totalità dei turisti si reca nella città di New York (93%).[ _senza
fonte_ ] Un'altra meta è il sito delle cascate del Niagara, a nord dello Stato
al confine con il Canada.

Nello Stato hanno sede la State University of New York mentre nella città di
New York ha sede l'Università della Città di New York (City University of New
York).

Le franchigie dello Stato di New York che partecipano alle grandi leghe
sportive professionistiche americane:

Basketball \- NBA

Football Americano \- NFL

Hockey \- NHL

Baseball \- MLB

Calcio \- MLS

Lacrosse \- NLL

Il Governatore dello Stato è Andrew Cuomo (democratico). Senatori dello Stato
di New York sono Kirsten Gillibrand (democratica) e Charles Schumer
(democratico).

Il parlamento dello Stato è spesso stato "disfunzionale" in quanto l'Assemblea
è stata a lungo controllata dai Democratici, mentre il Senato dai
Repubblicani. Per vent'anni il bilancio non è mai stato approvato in tempo e
il governo spesso non riesce a far passare leggi per cui supponeva esserci un
certo consenso.

La popolazione, nel censimento del 2010, era di 19 378 102 abitanti,[2] la
terza per numero dopo la California ed il Texas.

Per quanto riguarda la discendenza di appartenenza è così suddivisa:

È stato stimato inoltre che il 20,4% della popolazione dello Stato sia nata
all'estero.

Secondo il censimento del 2000 il 13,61% della popolazione al di sopra di 5
anni parla spagnolo a casa, il 2,04% cinese, l '1,65% italiano e l'1,23% il
russo.[3].

Per età è così suddivisa:

La città con il maggior numero di abitanti è New York, al confine con il New
Jersey, mentre altri importanti centri come Buffalo e Rochester sono situati
nella parte settentrionale dello Stato.

Secondo il censimento del 2010 le dieci città più popolose dello Stato sono:

Altri progetti

