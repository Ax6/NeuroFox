**André Schiffrin** (Parigi, 14 giugno 1935 – Parigi, 1º dicembre 2013[1]) è
stato un editore, curatore editoriale e saggista francese naturalizzato
statunitense.

Di origini francesi, André è figlio di Jacques Schiffrin, fondatore della
_Bibliothèque de la Pléiade_

Vive negli Stati Uniti dall'età di cinque anni, quando la sua famiglia, di
origini ebraiche, si trasferì nel 1940 a New York, per sfuggire alle
persecuzioni antisemite nella Francia del regime di Vichy[2].

Da posizioni socialiste anticomuniste, si è opposto all'invasione Sovietica
dell'Ungheria e alla guerra nel Vietnam.

Negli anni sessanta è stato tra i fondatori di quella che sarebbe diventata
l'organizzazione _Students for a Democratic Society_[3].

Per trent'anni è stato a capo di un'importante casa editrice statunitense, la
Pantheon Books, con cui ha pubblicato, tra gli altri, Michel Foucault, Jean-
Paul Sartre, Noam Chomsky, Roy Medvedev. Schiffrin lasciò la casa editrice
alla fine degli anni ottanta, in disaccordo con l'orientamento impresso alla
linea editoriale, in direzione del massimo profitto[2].

Dal 1991 ha diretto _The New Press_ , una casa editrice indipendente che ha
pubblicato, in particolare, autori come Noam Chomsky e Eric Hobsbawm.

Fervente difensore della piccola editoria, sensibile alle minacce che si
profilano sul mondo editoriale, Schiffrin, nelle sue opere, denuncia i
fenomeni della globalizzazione che toccano il mondo dell'editoria e dei mass
media.

Nel 2002 gli è stato conferito il Premio Grinzane Cavour per l'editoria.

