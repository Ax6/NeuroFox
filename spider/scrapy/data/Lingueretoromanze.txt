Le **lingue retoromanze** sono un raggruppamento di lingue neolatine unite da
strette affinità e parlate da circa 900.000 persone (1.500.000/2.000.000 di
persone se si contano coloro che conoscono una lingua retoromanza ma non la
utilizzano quotidianamente) nella parte centro-orientale dell'arco alpino. Le
lingue riconosciute che ne fanno parte sono il romancio, il ladino ed il
friulano; nel complesso queste tre lingue costituiscono l'intero gruppo
(alcune fonti indicano come lingua distinta l'anaunico, altri lo considerano
semplicemente un dialetto di transizione fra il ladino ed il romancio).

Il termine «ladino» (e il suo corrispettivo tedesco _Ladinisch_ )
originariamente era diffuso per indicare le parlate romanze della Val Badia
all'interno del contesto austriaco, mentre successivamente si è naturalmente
esteso alle contigue aree ladinofone delle Dolomiti. Fu per primo il
glottologo Graziadio Isaia Ascoli ad analizzare sistematicamente i comuni
caratteri delle parlate friulane, dolomitiche e romance, a raggrupparle in un
unico gruppo (il retoromanzo, per l'appunto) e a formulare la teoria
dell'unità Ladina secondo la quale queste parlate avrebbero un comune antico
substrato, più antico della loro matrice latina, che lo stesso Ascoli
identificava in un ipotetico protolinguaggio retico (anche se oggi sappiamo
che la lingua retica ha influenzato solo in misura minima le lingue
retoromanze, e che in realtà le somiglianze fonetiche, lessicali e sintattiche
fra queste lingue sono dovute ad un sostrato celtico-carnico)[ _senza fonte_
]; fu inoltre con tale teoria che il termine «ladino» acquistò una seconda
accezione, più ampia di quella tradizionale, tesa a indicare la totalità delle
parlate retoromanze.

In Italia attualmente prevale l'uso dell'espressione _ladino_ in luogo di
_retoromanzo_ [ _senza fonte_ ], tuttavia questo uso genera ambiguità dal
momento che la stessa espressione _ladino_ è usata per indicare il ladino
dolomitico o più semplicemente ladino, lingua che fa parte del gruppo
retoromanzo ma come già detto non ne è unica appartenente. Ulteriore ambiguità
è generata dal fatto che la stessa parola «ladino» è utilizzata anche
relativamente alla lingua giudaico-spagnola, che a dispetto del nome non ha
prossimi rapporti di parentela con le lingue retoromanze.

Le popolazioni retoromanze intorno all'anno mille occupavano un'area molto
estesa nelle Alpi centro-orientali, che andava dalla Svizzera (Canton Ticino e
Canton Grigioni) fino alle Alpi Giulie (attuale Slovenia occidentale).

Sulla genesi di queste popolazioni esistono diverse teorie. Secondo una di
queste, il ladino delle alpi orientali deriva dall'idioma parlato dalle
popolazioni del Norico rifugiatesi nelle vallate delle Alpi orientali a
partire dal V secolo, fuggendo dalle invasioni dei Rugi, degli Avari e degli
Slavi. Questi gruppi, unitisi alle preesistenti etnie celtiche (breoni), erano
indicati dalle popolazioni di lingua tedesca come _Welsch_ (opponendoli a sé
stessi e ai _Windisch_ , gli Slavi), mentre essi stessi si autodefinivano
_latini_ (da cui il termine dialettale _ladin_ ). Il termine si diffuse a
partire dal XVIII secolo anche negli ambienti tedeschi ( _Ladinisch_ ) per
designare le popolazioni in via di germanizzazione soggette al Tirolo[ _senza
fonte_ ]. Secondo lo studioso Carlo Battisti le valli del Sella vennero
colonizzate da contadini neolatini soltanto due o tre secoli dopo il 1000 d.
C., inviati in quelle valli dal potere religioso-feudale di Bressanone,
Novacella e Castel Badia[1].

Oggi però l'ipotesi comunemente accettata è una continuità insediativa nelle
valli alpine sin dall'epoca romana[2]. Con la conquista delle Alpi da parte di
Roma, la lingua ufficiale latina si impose sui diversi sostrati linguistici
delle popolazioni alpine celtiche, retiche e noriche, dando vita a parlate
latine volgari a carattere regionale. Da queste basi regionali emersero le tre
aree neolatine nelle quali viene suddiviso oggi il mondo retoromanzo: il
romancio dei Grigioni, il ladino dolomitico, e il friulano[3].

Dopo la caduta dell'Impero romano d'Occidente la regione di parlata
retoromanza si estendeva ininterrotta dagli attuali Grigioni al Friuli[4]. Nei
secoli seguenti le popolazioni alpine, frammentate e prive di strutture
politiche e sociali comuni, rimasero però soggette a forti pressioni
demografiche, culturali e linguistiche da parte delle popolazioni
circumalpine[5].

Nel V secolo sotto la protezione degli Ostrogoti gli Alemanni si insediarono
nella provincia Raetia Secunda, tra il lago di Costanza ed il Reno. Gli
Alemanni cercarono ripetutamente di espandere la loro presenza oltre i confini
dei territori attribuiti loro da Teodorico il Grande, entrando in conflitto
con le popolazioni romaniche, che però riuscirono a mantenere la loro identità
culturale. Nel territorio dell'odierno Alto Adige invece i Baiuvari
colonizzarono le principali valli alpine, imponendo la loro presenza alle
popolazioni locali[6].

L'inclusione delle aree alpine nel regno dei Franchi e poi nell'impero
carolingio cambiò ulteriormente l'assetto politico e sociale della regione. Il
potere politico venne centralizzato e dato in feudo ad aristocratici di
origine germanica[7]. Cominciò così un lento processo di assimilazione che
porterà, attraverso i secoli, ad una graduale riduzione dell'area retoromanza.

Nel territorio dell'odierno Alto Adige l'uso delle lingue germaniche si
espanse dal primo medioevo in poi, a partire dalle valli principali, giungendo
a una sostanziale compattezza linguistica germanofona sin dal XII e XIII
secolo.[8] Ancora nel XVII secolo però alcune zone periferiche, come una parte
dell'Alta Val Venosta, confinante con i Grigioni, risultano solo parzialmente
germanizzate.[9] L'idioma romanzo sopravvisse nelle valli ladine. La
prevalenza della lingua tedesca non escluse continui contatti e presenze di
persone e piccoli gruppi di lingua neolatina.

Nei primi secoli dopo il 1000 l'area retoromanza viene ulteriormente ridotta
dall'avanzata delle lingue neolatine dell'Italia peninsulare. La parlata
trentina/lombardo/veneta si espanse verso nord, a danno delle parlata ladina
lungo la val di Fiemme, mentre la lingua veneta si afferma nel Bellunese e fa
sentire i suoi influssi fin nel cadorino, ampezzano e nell'alto Cordevole.[10]

Fino al Settecento questo processo di cambiamento della parlata degli strati
popolari (la stragrande maggioranza della popolazione) fu una assimilazione
culturale spontanea, slegata da ancora inesistenti implicazioni di carattere
nazionalistico.[11]

Le parlate retoromanze si dividono in tre gruppi: _romancio_ , _ladino
dolomitico_ (o più semplicemente _ladino_ ) e _friulano_.

Il romancio grigionese o romancio (ISO 639-2: _roh_ ) è parlato nel cantone
svizzero dei Grigioni, è la quarta lingua nazionale della Svizzera dal 1937.
Si divide in:

a) gruppo Renano: parlati nelle aree occidentali e centrali del cantone dei
Grigioni

b) gruppo engadinese "Ladino":

Parlate affini a quelle del gruppo engadinese furono in passato presenti nelle
contigue aree della val Venosta (oggi in Italia), con influssi molto probabili
del ladino dolomitico.

Il Ladino ( _ladin_ ) è parlato principalmente nelle comunità dolomitiche:

In Provincia di Bolzano ( _Bulsan_ ) e di Trento è ufficialmente riconosciuto
come lingua e la minoranza ladina viene tutelata con diverse norme riguardanti
tra le altre cose l'insegnamento nelle scuole pubbliche. Infatti nelle scuole
delle località ladine dell'Alto Adige la "lingua ladina" è lingua
d'insegnamento assieme al tedesco e italiano.

Recentemente è stato concluso il progetto SPELL che mira alla creazione di una
lingua ladina standard.

La lingua friulana (friulano/furlan), (ISO 639-2: _fur_ ) si è formata, come
tale, più o meno intorno all'anno Mille, ed ha mantenuto durante i secoli
un'originalità tutta sua che la rende, ancora oggi, diversa dall'italiano e
dagli altri idiomi parlati nei territori limitrofi (veneto, istroveneto). Il
friulano è parlato nelle province di Gorizia, Pordenone e Udine e nella
provincia di Venezia (parte orientale del Mandamento di Portogruaro) da circa
700 000 − 750 000 persone. Nella parte orientale, tra l'Isonzo e il Timavo, lo
spopolamento alto-medioevale con successive immigrazioni venete ma anche
morlacche e slave, ha portato a una forma ibrida friulano-veneta (dialetto
bisiaco). Ancora nel Rinascimento la valle dell'Isonzo fino ad Idria parlava
il ladino con caratteristiche friulane.

Se ne individuano alcune varianti principali, caratterizzate principalmente da
una diversa terminazione vocalica di alcune forme nominali (sostantivi,
aggettivi ed articoli), che investe in particolar modo la declinazione del
femminile, e dalla loro demarcazione geografica:

I linguisti sono concordi nel definire come lingue autonome (e pertanto non
come dialetti o varianti di una stessa lingua) i tre idiomi romancio, ladino
dolomitico e friulano.

Anche a livello politico ed istituzionale, questi idiomi hanno avuto
riconosciuto il rango di "Lingua" in Svizzera (il Romancio è quarta Lingua
Nazionale) e in Italia (Ladino e Friulano sono riconosciute come distinte
lingue minoritarie) e vengono pertanto insegnate nelle scuole ed utilizzate
negli atti pubblici, oltre che nella cartellonistica ufficiale.

La legislazione italiana riconosce il Ladino dolomitico con la denominazione
più semplice di _Ladino_.

Il gruppo retoromanzo ha tratti in comune con le lingue romanze occidentali,
p.es. la lenizione – talvolta fino alla scomparsa – delle intervocaliche (
_latinu_ > _ladin_ ) e il plurale in _-s_ anziché in _-i_ , _-e_ , ma a volte
se ne discosta (la _c_ dinanzi a _e_ e _i_ non passa a [ʦ] > [s] ma diventa
[ʧ] come nel gruppo orientale (italiano centro-meridionale, romeno) (
_romanice_ > _rumantsch_ [ruˈmanʧ]).

Un esempio di puter. Un popolare proverbio grigionese:

Un esempio di una leggenda in ladin dolomitan / standard:

Altri esempi:

Pere nost, che te ies en ciel,  
al vegne santifiché tie inom,  
al vegne tie regn,  
al vegne fat tia volonte,  
coche en ciel enscí sun la tera.  

Pare Nos, che es en tel ziel,  
el sibia santificjà el to inom,  
el vegnia el to regn,  
el sibia fat el to voler,  
come en ziel enzí sun la tera.  

Pàre nòs chje ses intal ciel,  
sià santifichjà 'l to' nòm,  
fa' chje vègna 'l to' rèign,  
chje 'l to' voler 'l sia semper respetà,  
com 'n ciel ausì 'n la tèra.  

Pari nestri, che tu sês tal cîl,  
ch'al sedi santifiât il tô non,  
ch'al vegni il to ream,  
ch'e sedi fate la tô volontât,  
sicu in cîl, cussì in tiere.  

Pare nostre, che te suò in tal thel,  
che a sea benedet al to njuom,  
che a vegna al to ream,  
che a sea fat al to volè,  
in tal thel e anc tala tera.  

Bap nos, tü chi est in tschel,  
fat sonch vegna teis nom,  
teis reginam vegna nanpro,  
tia vöglia dvainta  
sco in tschel eir sün terra.  

Per il mutare della situazione politico-normativa negli anni a cavallo tra il
XX e XXI secolo si assiste ad una grande produzione di testi normativi nelle
varie lingue e dialetti retoromanzi.

Il Cantone dei Grigioni provvede a tradurre nel _romancio grigionese_ standard
molte leggi federali.

Per il ladino la strada scelta è quella di utilizzare per i testi normativi i
singoli dialetti: si hanno pertanto testi in badioto e gardenese in provincia
di Bolzano, in fassano in provincia di Trento.

In Friuli con legge regionale approvata nel 1996 la grafia è stata
normalizzata. Viene usata obbligatoriamente nei testi ufficiali, nella
toponomastica e nelle scuole. La grafia unica normalizzata è utilizzata anche
per le varianti della lingua friulana.

Altri progetti

