**Il mondo dei doppiatori** è un sito web italiano dedicato al doppiaggio.

Il sito è stato creato nell'ottobre del 2002 da un appassionato di Marsala,
Antonio Genna (nato nel novembre 1977).[1][2]

Propone un database di migliaia di schede dedicate a doppiatori, attori, film,
serie televisive, soap opera, telenovela, serie animate e altri tipi di
contenuti radio-televisivi e videogiochi, con sezioni dedicate alla
programmazione aggiornata di serie televisive e serie animate e ai film in
uscita nei cinema italiani. Stando al contatore presente nella home page del
sito, tale pagina avrebbe ricevuto al gennaio 2018 più di quattro milioni di
visite.[3]

Secondo Chiara Ferrari, _associate professor_ alla California State
University, Chico, il sito è:

«an invaluable online resource, kept up to date with the latest information
about the industry practitioners, conferences, dubbing studios and so forth.
The site is a key source for both scholars and practitioners interested in
curent information about dubbing in Italy.»

«una risorsa online inestimabile, tenuta aggiornata con le ultime informazioni
su professionisti del settore, conferenze, studi di doppiaggio e così via. Il
sito è una fonte chiave sia per studiosi che per professionisti interessati in
informazioni aggiornate sul doppiaggio in Italia.»

Dalla home page del sito si accede alle seguenti sezioni:

Dal 10 gennaio 2012 il portale ha un'appendice settimanale sul blog
AntonioGenna.com curato dallo stesso autore: lo spazio _Il mondo dei
doppiatori 2.0_[5] fornisce anticipazioni su cast di voci di film e serie
televisive di imminente distribuzione e spesso ancora non elencati tra le
schede del portale, con approfondimenti critici e commenti su film usciti nei
cinema tratti dal forum del portale.

Dal mese di gennaio 2013 il portale ospita un quiz sul doppiaggio,
_In...soliti ignoti_ ,[6] realizzato da Franco Longobardi dell'Associazione
Culturale Cinematografica First National di Milano. Vengono proposte a
intervalli settimanali o quindicinali delle domande inerenti voci e doppiaggi
del passato, invitando i visitatori del sito ad inviare le proprie risposte e
fornendo alcuni indizi utili per la risoluzione.

