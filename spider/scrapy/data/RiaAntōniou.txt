**Ria Antōniou** , nata **Grigoria**[2], (in greco Ρία Αντωνίου; Atene, 14
luglio 1988) è una modella e showgirl greca, attiva prevalentemente in Grecia
e Italia.

Nel 2007 ha rappresentato la Grecia al concorso internazionale _Top Model of
the World_ classificandosi al terzo posto. Nello stesso anno ha vinto anche il
titolo di _Miss Peloponneso_[3] _._ Nel 2008 ha ottenuto il secondo posto a
_Miss Grecia_[4] e _Miss Terra_ , dove ha rappresentato la sua nazione di
origine[3]. Ha guadagnato il secondo posto anche nella classifica _Sexiest
Woman Alive 2008_ , promossa nello stesso anno dal portale
GlobalBeauties.com[5].

Nel 2010 ha firmato un contratto con la casa discografica _Casarro Music_ ,
con cui ha realizzato un album di cover di hits europee, tra cui il singolo
_Give me_ di Amanda Lear[6]. Ha ottenuto inoltre notorietà come modella,
posando per le edizioni internazionali delle riviste _Playboy_[7][8]
_,Esquire_[9] (sulla cui copertina è apparsa per 4 volte, fatto questo
considerato come un vero e proprio record[10]) e _Nitro_[9][11][12].

Nel 2012 ha partecipato all'ottava edizione di _Ballando con le stelle_ in
coppia con Raimondo Todaro[13], classificandosi al terzo posto[14]. Nello
stesso anno è stata testimonial di brand di intimo e costumi da bagno[14] ed
ha partecipato con Paolo Belli e Milly Carlucci alla conduzione del talent
show _Ballando con te._ Ha condotto anche, insieme a Nino Graziano Luca, la
29ª edizione del concorso per modelle _The Look of the Year_ , andato in onda
su Arturo[15].

Nel 2016 è stata protagonista, con Carlo Buccirosso, di uno spot per _3
Italia_[16] ed ha partecipato al programma _Colorado_ di Italia 1 in veste di
ballerina e spalla comica [17]. Ha recitato anche nei film _Non si ruba a casa
dei ladri_ , diretto da Carlo Vanzina[17], e _La coppia dei campioni_ , per la
regia di Giulio Base[16]. Dallo stesso anno è spesso ospite della trasmissione
_Tiki Taka_ condotta da Pierluigi Pardo[18]. Nell'autunno 2017 è stata scelta
come protagonista del calendario sexy 2018 di _For Men Magazine_[10]. La
rivista maschile greca _Kafto_ l'ha inoltre proclamata, tra oltre 143 donne,
come modella greca più sexy dell'anno 2017[19].

A gennaio 2018 è ospite del programma _Sbandati,_ in onda in seconda serata su
Rai 2[20] e, a giugno dello stesso anno partecipa al talk show sportivo di
Italia 1 _Tiki Taka Russia_ , dedicato al campionato mondiale di calcio
2018[21].

Altri progetti

