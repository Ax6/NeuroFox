**Rébecca Dautremer** (Gap, 20 agosto 1971) è un'illustratrice francese.

Appassionata di fotografia, inizia ad interessarsi alle arti grafiche
all'inizio degli anni novanta, e si iscrive ad un corso di grafica presso
l'ENSAD (Ecole Nationale Supérieure des Arts Décoratifs)[1] di Parigi. Durante
questo periodo, Rébecca Dautremer inizia ad accumulare le prime esperienza
come illustratrice, lavorando saltuariamente per la casa editrice Gautier-
Languereau . Dopo aver lasciato la scuola nel 1995, la casa editrice Gautier-
Languereau affida alla Dautremer la realizzazione delle illustrazioni di
_L'Enfant espion_ di Alphonse Daudet, a cui segue a brevissima distanza _La
Chèvre aux loups_ di Maurice Genevoix.

Contemporaneamente, Rebecca Dautremer inizia a lavorare anche per altri
editori, acquistando gradualmente notorietà presso il grande pubblico. Nel
2003 pubblica il libro di illustrazioni _L'Amoureux_ in cui definisce il
proprio stile, ma è soprattutto il successivo _Principesse dimenticate e
sconosciute_ a lanciare definitivamente la sua carriera. La Dautremer viene
inoltre scelta per realizzare la linea grafica di alcune linee del marchio
moda Kenzo[2], a partire da quella del profumo _Flower by Kenzo_ , ed ha
curato la grafica del film _Nat e il segreto di Eleonora_.

Rébecca Dautremer è sposata con lo scrittore Taï-Marc Le Thanh, autore di
numerosi libri da lei illustrati.

Altri progetti

