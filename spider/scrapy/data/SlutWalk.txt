Il termine **SlutWalk** identifica una serie di manifestazioni contro la
violenza sulle donne, iniziate il 3 aprile 2011 a Toronto e divenute un
movimento di protesta in tutto il mondo.[1]

I partecipanti protestano contro la spiegazione o giustificazione dello stupro
in riferimento a qualsiasi idea sulle apparenze di una donna.[2] Il movimento
è nato quando l'agente Michael Sanguinetti, un ufficiale della polizia di
Toronto, ha suggerito che per essere al sicuro, "le donne dovrebbero evitare
di vestirsi come troie," parola quest'ultima che in inglese si traduce
'slut'.[3][4]

Il 24 gennaio 2011 l'agente Michael Sanguinetti è stato relatore in un
incontro sulla sicurezza nell'Università di York,[5] dove si è discusso il
problema della prevenzione della criminalità. In questo contesto ha
commentato: "le donne dovrebbero evitare di vestirsi come troie per non cadere
vittime di violenze."[5] Le co-fondatrici Sonya Barnett e Heather Jarvis hanno
quindi deciso di utilizzare il termine slut (troia) nella loro
manifestazione.[6] Il sito web dell'organizzazione osserva che mentre,
storicamente, il termine " _slut_ " è stato utilizzato prevalentemente con
accezione negativa, lo scopo delle SlutWalks è quello di riscattare il nome
dai suoi aspetti negativi.[4] Le organizzatrici scrivono anche che le donne
sono "stanche di essere oppresse nella colpevolizzazione dei comportamenti
cosiddetti 'da troia' o di essere giudicate per la nostra sessualità, col
risultato di sentirci perpetuamente a rischio." E continuano: "Essere in
controllo della nostra vita sessuale non dovrebbe significare che ci stiamo
rendendo disponibili alla violenza, a prescindere se si partecipi al sesso per
piacere o per lavoro"[4] Sanguinetti in seguito ha chiesto scusa per la sua
dichiarazione.[5]

Il 3 aprile 2011, oltre 3.000[7] persone si sono riunite a Queen's Park
(Toronto). La giornata è iniziata con degli interventi, poi la folla ha
proceduto fino alla Questura di Toronto. Nonostante il sito web del gruppo
avesse esortato le donne a indossare i vestiti di ogni giorno (a simboleggiare
le donne comuni che vengono assalite sessualmente durante le attività
quotidiane), molte donne si sono presentate in abiti provocanti.[8] L'idea si
è diffusa per le principali città degli Stati Uniti, Canada, Regno Unito,
Australia, Nuova Zelanda, Africa, Asia ed Europa.[9][10] Gli eventi hanno
visto la partecipazione di migliaia di donne e uomini e hanno ricevuto
l'attenzione dei media internazionali.[11]

La protesta assume la forma di una marcia, soprattutto da parte di giovani
donne, in cui alcune sono vestite con abiti normali e altre in maniera
provocante. Vi tengono luogo anche dibattiti e workshop.[12] Alcuni obiettori
hanno osservato che questo approccio è un esempio di donne che definiscono la
loro sessualità in termini maschili.[13]

È stato osservato che i suggerimenti alle donne sul modo di vestire potrebbero
essere considerati materia di gestione del rischio[14] e non devono essere
visti come reciprocamente esclusivi, altrimenti si finisce col colpevolizzare
la vittima.

La professoressa Gail Dines e Melinda Tankard Reist hanno suggerito che la
parola troia è intrinsecamente indivisibile dall'opposizione binaria _madonna
/ puttana_ e quindi "senza possibilità di redenzione." Dicono: "Le donne
devono trovare il modo di crearsi la propria sessualità autentica, fuori dai
termini definiti intorno al maschio come troia."[15]

Alcuni hanno osservato come l'uso del termine 'troia' sollevi le ire di coloro
che sono preoccupati per la "'pornificazione' della società e la pressione
sulle ragazze giovani a sembrare tutte come la bambola Barbie."[16] Altri
hanno detto: "Le donne non dovrebbero protestare per il diritto a essere
chiamate troie."[17]

La deputata conservatrice britannica Louise Bagshawe ha contestato la SlutWalk
"sulla base del fatto che 'onora la promiscuità'," che secondo lei è
dannosa".[18] Ha anche aggiunto: "la promiscuità non è l'eguaglianza."[19]

Alcuni commentatori della SlutWalk l'hanno messa in relazione con la filosofia
di Reclaim the Night, sostenendo che, mentre gli obiettivi avrebbero potuto
essere simili, il tentativo di recuperare il termine 'troia' e il suo uso
prominente nel titolo del movimento serve a creare difficoltà per il pubblico
nel differenziare la politica di SlutWalk dalle sue rappresentazioni
mediatiche.[20]

Altri progetti

