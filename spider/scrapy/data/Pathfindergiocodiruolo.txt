_**Pathfinder gioco di ruolo**_ ( _Pathfinder Roleplaying Game_ ), abbreviato
come _**PFGDR**_ , è un gioco di ruolo fantasy pubblicato per la prima volta
nel 2009 da Paizo Publishing, basato sull'edizione 3.5 di _Dungeons& Dragons_,
pubblicato dalla Wizards of the Coast secondo la licenza Open Gaming.
L'edizione italiana è stata curata inizialmente dalla Wyrd Edizioni, per
passare nel dicembre 2011 a Giochi Uniti.[1]

A dicembre 2016 _Pathfinder_ è stato tradotto in italiano, francese, tedesco,
spagnolo, portoghese, cinese, ebraico, russo, bielorusso, kazako ed
ucraino[2].

La Paizo Publishing, oltre a numerosi supplementi supporta _Pathfinder RPG_
con campagne dette _Pathfinder Adventure Path_ che portano i personaggi dal
primo livello fino al diciottesimo. Ogni sei mesi inizia una nuova campagna
costituita da sei moduli pubblicati con cadenza mensile. L'ambientazione
ufficiale di _Pathfinder_ è Golarion pubblicata inizialmente nel _Pathfinder
Chronicles Campaign Setting_ per _Dungeons & Dragons_ e successivamente nell'
_Inner Sea World Guide_ per _Pathfinder_.

Il gioco ha ottenuto un ottimo successo, raggiungendo negli Stati Uniti le
vendite di _Dungeons & Dragons_ nel 2010 e superandole nel 2012, anche se
questo è in parte dovuto al completo collasso delle pubblicazioni di _D &D_
nel 2011 e alla chiusura della quarta edizione nel 2012[3][4]. Ad agosto 2014
è ancora in cima alle classifica di vendita dei giochi di ruolo[5].

A inizio 2008 era imminente la pubblicazione della quarta edizione di
_Dungeons & Dragons_, ma la Wizards of the Coast non aveva ancora annunciato
nulla di concreto sul futuro delle licenze di pubblicazione di prodotti di
terze parti, lasciando nell'incertezza sul futuro la Paizo Publishing e le
altre ditte che producevano prodotti legati a _Dungeons & Dragons_. Nel corso
di una riunione dello staff della Paizo Jason Bulmahn convinse tutti a
pubblicare una propria revisione delle regole di _DnD_ 3.5 su cui stava
lavorando come progetto personale nel tempo libero dall'ottobre 2007 in modo
da avere un proprio gioco di ruolo basato sul _d20 System_ che liberasse la
Paizo dalla dipendenza della licenza che sarebbe stata adottata dalla Wizards
of the Coast[6]

Dopo qualche settimana di lavoro il 18 marzo 2008 il progetto fu reso
pubblico, distribuendo in contemporanea in download gratuito la versione alfa
del regolamento ( _Pathfinder Roleplaying Game Alpha Playtest 1_ ) in formato
PDF per permetterne il playtesting e raccogliere i commenti dei giocatori su
un forum dedicato[7][8][9]. A questo primo documento seguirono due altre
versioni alfa e una versione beta che fu anche stampata e pubblicata in tempo
per la vendita alla Gen Con 2008[7]. La pubblicazione della versione beta
delle regole in contemporanea con la pubblicazione della quarta edizione di _D
&D_ permise alla Paizo di agganciare giocatori che altrimenti si sarebbero
rivolti alla nuova edizione di _D &D_ e le diede un anno di tempo per
effettuare un playtesting più accurato delle regole prima di dare loro una
forma definitiva[7] Più di 50.000 persone scaricarono le regole e la Paizo
dichiarò che ciò le ha permesso di effettuare il più grande playtest aperto di
un gioco di ruolo di tutti i tempi.[10]

Il manuale base del regolamento (che rimpiazza sia il _Manuale del giocatore_
, che il _Manuale del Dungeon master_ di _D &D_) fu pubblicata nell'agosto
2009, subito seguita dal _Bestiary_ (che rimpiazza il _Manuale dei mostri_ )
in ottobre[11]. Da subito tutte le linee editoriali della Paizo, tra cui
principalmente i _Pathfinder Adventure Path_ , supportarono il nuovo
regolamento[11] Dalla pubblicazione del manuale base la Paizo ha pubblicato
con regolarità nuovi manuali, che ampliano le regole in varie direzioni, nuovi
manuali di mostri ( _Bestiary 2_ e _Bestiary 3_ ), nuove opzioni per i
personaggi ( _Advanced Player's Guide_ , _Advanced Race Guide_ , _Ultimate
Magic_ , _Ultimate Combat_ ), dettagliare l'ambientazione di Golarion (la
collana dei _Pathfinder Chronicles_ ), ecc..[12]

A marzo 2018 la Paizo ha annunciato una nuova edizione di Pathfinder[13]. Il
lancio del playtest a livello mondiale è avvenuto il 2 agosto 2018 e durerà
circa 6 mesi[14]

Pur differendo in alcuni punti, _Pathfinder RPG_ è progettato per essere
compatibile con l'estesa mole di espansioni disponibili per _D &D 3.5_,
permettendo di mantenere una base di clienti per il materiale prodotto dalla
Paizo.[8][15] Per convertire personaggi di D&D 3.5 esistenti a _Pathfinder_ la
Paizo Publishing offre in download dal suo sito una guida di 16 pagine.

Il regolamento è stato modificato se comparato a _D &D 3.5_ per ripulire e
semplificare alcune parti problematiche del gioco, in particolare le regole
sulle manovre in combattimento e quelle sul polimorfismo, e rendere più
interessanti tutte le classi, cercando di eliminare i livelli morti (quelli in
cui non si guadagnano nuovi poteri) ed offrendo più scelte per personalizzare
il personaggio[16]. Sono state aggiunte nuove opzioni ed alcuni cambiamenti
sono stati introdotti per migliorare il bilanciamento tra gli elementi di
gioco[8] raggiungendo in generale un buon compromesso tra le novità e la
compatibilità con le vecchie regole[16].

Per esempio:

Principali manuali pubblicati da Paizo Publishing:

Fino a novembre 2011 l'edizione italiana è stata curata dalla Wyrd Edizioni
che ha pubblicato:

Da dicembre 2011 l'edizione italiana passa in mano a Giochi Uniti che ha
pubblicato:

Ai manuali della linea principale qui riportati, si affiancano i manuali di
ambientazione e gli Adventure Path.

La Paizo Publishing ha anche pubblicato una versione delle regole online, la
_Pathfinder Reference Document_ (PRD) che, come fu per il System Reference
Document (SRD) collegato all'edizione 3.0 di _Dungeons& Dragons_, contiene il
regolamento del gioco ed è liberamente consultabile online, sotto licenza Open
Gaming License. A differenza di quanto avvenne per la SRD di _D &D_, che
rimase invariata una volta pubblicata, il PRD di _Pathfinder_ è costantemente
aggiornato con il nuovo materiale pubblicato dalla Paizo Publishing.

Esiste una versione italiana della PRD, gestita da Giochi Uniti insieme al
forum 5° Clone. Seppur sia la PRD ufficiale per l'Italia[54], questa non è
aggiornata con le regole via via pubblicate, ma contiene solamente le regole
del Manuale di gioco, il primo bestiario e la guida del giocatore.

Di particolare rilevanza è il progetto amatoriale chiamato "Golarion Insider".
Il sito, nato e gestito come una Wiki, contiene molte delle regole
pubblicate[55] in italiano nel corso degli anni, ed essendo in costante
aggiornamento ha assunto di fatto la funzione di PRD ed è diventato il sito di
riferimento principale per i giocatori italiani.

I prodotti della linea Pathfinder hanno ottenuto diversi riconoscimenti,
quelli che seguono sono quelli relativi ai manuali base.

Dal 2010 la Paizo pubblica _Pathfinder Tales_ una linea di romanzi collegati
all'ambientazione[61].

In collaborazione con la WizKids la Paizo produce una linea di miniature in
plastica predipinte, vendute in confezioni semicasuali[3], che si aggiunge
alla linea di miniature in cartoncino dei _Bestiary Box_.

La Dynamite Entertainment pubblica dal 2012 una serie di fumetti basati su
_Pathfinder_[3].

La Paizo pubblica _Pathfinder Adventure Game_ (2013) un gioco di carte con
meccaniche cooperative e di costruzione del mazzo[3].

Un gioco per computer basato su _Pathfinder_ è attualmente in sviluppo da
Goblin Works, una compagnia collegata alla Paizo Publishing e diretta da Ryan
Dancey. Una prima campagna su Kickstarter ha raccolto i fondi per produrre una
demo del gioco, mentre una seconda campagna ha raccolto 1,3 milioni di dollari
per poter finanziare lo sviluppo del gioco vero e proprio[3]. _Pathfinder
Online_ si presenta come un MMORPG che mescola elementi themepark e
sandbox[62]. La prima alfa ufficiale è stata annunciata a giugno 2014.[63] A
maggio 2018 è stata annunciata la Beta 2 del gioco.[64]

Nel 2017 la Paizo ha pubblicato _Starfinder_ , un gioco di ruolo di
fantascienza, che è una sorta di "sequel temporale" ed erede di _Pathfinder_.
Seppur ideato e pubblicizzato come gioco a sé (e non semplicemente "Pathfinder
nello spazio"), condivide molti aspetti con _Pathfinder_ , a partire
dall'ambientazione e dalla possibilità di usufruire dei mostri presenti nei
Bestiari.

Altri progetti

