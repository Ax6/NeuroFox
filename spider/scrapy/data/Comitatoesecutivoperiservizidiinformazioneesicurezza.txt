![1leftarrow
blue.svg](//upload.wikimedia.org/wikipedia/commons/thumb/d/d6/1leftarrow_blue.svg/16px-1leftarrow_blue.svg.png)_Voce
principale: **servizi segreti italiani**._

Il **Comitato esecutivo per i servizi di informazione e sicurezza** ( _CESIS_
) è stato un organo di coordinamento dei servizi segreti italiani, Autorità
nazionale per la sicurezza, in attività dal 1978 fino alla riforma
dell'intelligence italiana del 2007.

Fu istituito con la legge 24 ottobre 1977, n. 801, che riformava
l'intelligence italiana, sopprimeva il SID e istituiva il Servizio per le
informazioni e la sicurezza militare e il Servizio per le informazioni e la
sicurezza democratica. Il comitato aveva il compito di coordinare i due
servizi. Era posto sotto le dirette dipendenze della Presidenza del Consiglio
dei ministri.

La sua segreteria generale rappresentava il punto d'incontro fra i due
servizi, e aveva il compito di presentare il materiale raccolto al Governo e
Parlamento; attraverso di essa il presidente del Consiglio garantiva l'unità
della direzione politica dei servizi.  
Il segretario generale esercitava la funzione di Autorità nazionale per la
sicurezza, formalmente propria del presidente del Consiglio.

Il personale che lavorava sotto la supervisione dell'Autorità per la Sicurezza
era collocato presso il terzo reparto dell'ufficio. Al suo interno è posto
l'"Ufficio Centrale per la Sicurezza" (UCSI) con la funzione di tutelare il
segreto di stato[1].

Il primo responsabile del comitato fu il prefetto Gaetano Napoletano, mentre
l'ultimo a ricoprirne l'incarico fu Giuseppe Cucchi che traghetta il servizio
nel nuovo Dipartimento delle informazioni per la sicurezza.

_**Obbligatorio**_ : Servizio militare di leva in Italia

