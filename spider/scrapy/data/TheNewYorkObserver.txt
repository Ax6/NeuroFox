Il _**The New York Observer**_ è un periodico settimanale statunitense
pubblicato per la prima volta a New York il 22 settembre 1987, da Arthur L.
Carter. L' _Observer_ è focalizzato sulla cultura della città, i media, la
politica e l'intrattenimento.

È conosciuto anche per aver ospitato la rubrica settimanale di Candace
Bushnell, _Sex and the City_ , diventata prima un libro, poi una serie
televisiva ed infine un film.

Esce ogni mercoledì; il team editoriale, composto da giornalisti ed editor
come Joe Conason, Alexandra Jacobs, Tom Scocca, è guidato dall'ex giornalista
della PBS Peter Kaplan. Si distingue dagli altri giornali per le sue pagine
color salmone (simili a quelle de _La Gazzetta dello Sport_ ).

Altri progetti

