**Reporter Senza Frontiere (RSF)** , o _**Reporters Sans Frontières (RSF)**_
(nella originaria denominazione francese), o _**Reporter Without Borders
(RWB)**_ è un'organizzazione non governativa e no-profit che promuove e
difende la libertà di informazione e la libertà di stampa. L'organizzazione ha
sede principale a Parigi ed ha lo status di consulente delle Nazioni Unite.

Reporter Senza Frontiere ha due principali sfere di attività: la prima si
concentra sulla censura di Internet e sui nuovi media, mentre l'altra è dedita
a fornire assistenza materiale, economica e psicologica ai giornalisti
assegnati a zone pericolose. Le sue missioni sono:

Reporter Senza Frontiere è stata fondata nel 1985 da Robert Ménard, Rémy
Loury, Jacques Molénat e Émilien Jubineau a Montpellier, in Francia. La sede
principale si trova nella Seconda Circoscrizione di Parigi. RSF ha sedi anche
a Berlino, Bruxelles, Ginevra, Madrid, Roma, Stoccolma, Tunisi, Vienna e
Washington D.C. Il primo ufficio con sede in Asia si trova a Taipei, in
Taiwan, è stato inaugurato ufficialmente nel luglio 2017. Il Taiwan è stato
classificato come migliore nazione asiatica nell'Indice sulla Libertà di
Stampa di RSF per cinque anni consecutivi, a partire dal 2013, e nel 2017 si è
classificata al 45º posto.

In principio, l'associazione ha lavorato per promuovere il giornalismo
alternativo, ma ci sono stati disaccordi tra i fondatori. Alla fine, è rimasto
solo Ménard e ha cambiato la direzione dell'organizzazione indirizzandola
verso la promozione della libertà di stampa. Reporter Senza Frontiere afferma
di ispirarsi all'Articolo 19 della Dichiarazione Universale dei Diritti Umani
del 1948, che afferma che chiunque ha "il diritto alla libertà di opinione e
di espressione" e anche che ha il diritto di "cercare, ricevere e trasmettere"
informazioni e idee "indipendentemente dalle frontiere".

Ménard è stato il primo Segretario generale di RSF. Nel 2008 è subentrato
Jean-François Juilliard. Nel 2012 il posto di Juillard è stato preso da
Christophe Deloire, che è stato nominato Direttore Generale.

Oltre al nome iniziale francese ha altri due nomi ufficiali: in inglese
_Reporters Without Borders_ o _RWB_ , in spagnolo _Reporteros Sin Fronteras_.
Dal 1º gennaio 2012, in Italia si usa il nome in lingua italiana, Reporter
senza frontiere, e l'acronimo comune RSF accompagnato dalla specificazione
"Italia".

I principali mezzi di azione diretta di Reporter Senza Frontiere sono i
ricorsi alle autorità governative attraverso lettere, petizioni e frequenti
comunicati stampa. Grazie alla rete internazionale di circa 150
corrispondenti, RSF raccoglie informazioni e conduce indagini sulle violazioni
della libertà di stampa per area (Europa, Asia-Pacifico, Medio Oriente e Nord
Africa e Americhe) o per argomento. Quando necessario, invia un team per
valutare le condizioni di lavoro dei giornalisti in uno specifico paese.
Rilascia, annualmente, report sui paesi nonché l'indice della libertà di
stampa. Ha lanciato campagne promozionali con l'assistenza pro bono di agenzie
pubblicitarie per sensibilizzare l'opinione pubblica sulle minacce alla
libertà di informazione e sulla libertà di stampa, per compromettere
l'immagine dei paesi considerati nemici della libertà di espressione, e per
scoraggiare il sostegno politico della comunità internazionale ai governi che
attaccano invece di proteggere la libertà di informazione.

RSF, inoltre, fornisce assistenza a giornalisti e ai media che si trovano in
pericolo o in difficoltà di sussistenza. Fornisce aiuto economico ai
giornalisti esiliati o imprigionati e alle loro famiglie, oltre che alle
famiglie di giornalisti che sono stati uccisi e che non ricevono supporto
alcuno; aiuta i giornalisti a lasciare i loro paesi d'origine se lì si trovano
in pericolo; rimedia agli effetti di atti vandalici sugli organi di stampa;
copre le spese legali di giornalisti che sono stati perseguitati per i loro
articoli e le spese mediche di chi è stato attaccato fisicamente; in certi
casi, fornisce giubbotti antiproiettile ad uso dei giornalisti.

Reporter Senza Frontiere è membro fondatore della Borsa Internazionale della
Libertà di Espressione, una rete virtuale di organizzazioni non governative
che monitora le violazioni della libertà di espressione in tutto il mondo e
difende giornalisti, scrittori e chiunque sia perseguitato nell'esercizio del
proprio diritto alla libertà di espressione.

Reporter Senza Frontiere è presente in 150 paesi attraverso corrispondenti
locali che fingono da antenne di informazione e in stretta cooperazione con
gruppi locali e regionali che operano per la libertà di stampa, inclusi:

Nel corso degli anni, Reporter Senza Frontiere ha ricevuto numerosi premi, tra
cui:

Reporter senza frontiere rilascia comunicati stampa, rapporti su missioni di
inchiesta e pubblicazioni periodiche. Pubblica regolarmente relazioni di
missione sugli sviluppi in singoli paesi, o regioni, o su un argomento
specifico. Ogni dicembre rilascia un resoconto annuale degli eventi legati
alla libertà di informazione e alla sicurezza dei giornalisti.

Situazione molto seria

Situazione difficile

Problemi notevoli

Situazione soddisfacente

Situazione buona

Non classificato/ nessun dato

Reporter Senza Frontiere compila e pubblica una classifica annuale dei paesi
valutando la situazione di ognuno relativa alla libertà di stampa. I piccoli
paesi, come Andorra, sono esclusi da questo rapporto.

Il rapporto si basa su un questionario inviato alle organizzazioni partner di
Reporters Senza Frontiere (18 gruppi di libertà di espressione nei cinque
continenti) e ai suoi 150 corrispondenti in tutto il mondo, nonché a
giornalisti, ricercatori, giuristi e attivisti per i diritti umani.

Il sondaggio pone domande sugli attacchi diretti ricevuti dai giornalisti e
dai media così come ad altre fonti indirette di pressione contro la stampa
libera. RSF sottolinea che tale indice riguarda esclusivamente la libertà di
stampa e non misura in alcun modo la qualità del giornalismo. A causa della
natura della metodologia del sondaggio, basata su percezioni individuali, ci
sono spesso ampi contrasti nella classifica di un paese da un anno all'altro.

A partire dal 2001, Reporter Senza Frontiere pubblica annualmente l'indice dei
_Predatori della Libertà di Stampa_ , in cui vengono evidenziati i soggetti
che sono considerati i peggiori violatori della libertà di stampa.

Nel marzo 2018, RSF ha inserito 33 leader di gruppi nella lista dei _Predatori
della Libertà di Stampa:_[2]

Nove leader e dieci gruppi sono stati esclusi dalla lista dei predatori nel
2016 e nel 2017:[2][3]

Reporter Senza Frontiere riporta, sul proprio sito web, un _"Barometro della
libertà di stampa"_ contenente il numero di giornalisti, assistenti ai media,
cittadini della rete e giornalisti cittadini che sono stati uccisi o
imprigionati durante un anno.[4]

ai media

\+

Assistenti ai media

Nel corso degli anni, Reporter senza Frontiere ha pubblicato diversi manuali
per offrire assistenza a giornalisti e blogger e per sensibilizzare l'opinione
pubblica, tra cui:[24]

In concomitanza con la Giornata mondiale contro la cyber-censura, RSF aggiorna
le liste "Nemici di Internet" e "Paesi sotto sorveglianza".[30]

Il 12 marzo 2013, Reporters Without Borders ha pubblicato un "Rapporto
speciale sulla sorveglianza di Internet".[31] Il rapporto include due nuovi
elenchi:

I cinque "Stati nemici di Internet" nominati a marzo 2013 sono: Bahrein, Cina,
Iran, Syria, e Vietnam.[31]

Le cinque "Imprese nemiche di Internet" nominate a marzo 2013 sono: Amesys
(Francia), Blue Coat Systems (U.S.A.), Gamma International (Gran Bretagna e
Germania), Hacking Team (Italia), e Trovicor (Germania).[31]

Nel 2016, Reporter Senza Frontiere ha pubblicato il rapporto _"Media: quando
gli oligarchi fanno shopping"_ che desta preoccupazioni sulla concentrazione
dei media a livello mondiale. Il documento identifica un "fenomeno globale" -
"l'acquisizione di interi gruppi di media... o panorami mediatici... da parte
di individui estremamente ricchi il cui interesse per il giornalismo è
secondario rispetto alla difesa dei loro interessi personali".[32] Secondo il
rapporto, gli oligarchi "uccidono la libertà di informazione" censurando tutto
ciò che minaccia i loro interessi, usano i loro mezzi di informazione per
"colpire gli avversari" e corrompere le autorità statali.[32] RSF osserva, con
preoccupazione, la concentrazione mediatica in Italia, Grecia, Bulgaria,
Russia, ecc.[32] Il rapporto ha una sezione dedicata al magnate bulgaro dei
media Delyan Peevski che usa presumibilmente i suoi media come "mazze da
baseball" e pubblica "articoli offensivi e denigranti contro i suoi
detrattori".[32]

Tre volte l'anno, a partire dal 1992, RSF pubblica un libro fotografico nella
serie "100 foto per la libertà di stampa" allo scopo di sensibilizzare e
raccogliere fondi a sostegno delle proprie attività.[33] Nel 2010, all'incirca
il 45% delle entrate di Reporter Senza Frontiere è stato ricavato dalla
vendite dei libri fotografici e di altri articoli correlati (magliette,
cartoline,...).[34] I libri sono distribuiti gratuitamente da _Nouvelles
Messageries de la Presse Parisienne_ (NMPP). I libri sono in vendita nelle
catene francesi dedicate al tempo libero, nei supermercati Fnac, Carrefour,
Casino, Monoprix e Cora, i siti web alapage.com, fnac.com e amazon.fr, da
A2Presse e da oltre 300 librerie in tutta la Francia.[35]

Nel 2013 _100 Photos for Press Freedom_ è stato pubblicato anche in versione
digitale disponibile su Apple iTunes Store.[36]

Reporter Senza Frontiere organizza, annualmente, eventi per la promozione
della libertà di stampa e di Internet.[34]

Rilasciato ogni anno a gennaio, l'Indice della Libertà di Stampa è una
pubblicazione annuale che misura il grado di libertà di cui godono i media in
oltre 170 paesi.[34]

Reporter Senza Frontiere ha lanciato la prima Giornata Internazionale della
libertà di espressione online il 12 marzo 2008.[30] Attualmente denominata
Giornata mondiale contro la cyber censura, questo evento cerca supporto a
favore di una Internet senza restrizione e accessibile a chiunque.[37] Il 12
marzo RSF conferisce il premio _"Netizen Prize"_ e rilascia il report sulla
libertà di informazione nel cyberspazio nonché l'indice dei _"Nemici di
Internet"_ che identifica i paesi che censurano il Web e molestano gli utenti
di Internet.

Durante la "Giornata mondiale contro la cyber censura", Reporter Senza
Frontiere assegna il premio annuale "Netizen Prize" ad un utente Internet,
blogger, cyber-dissidente o gruppo che ha contribuito in maniera significativa
alla difesa della libertà di espressione online.[34] A partire dal 2010, il
premio è stato assegnato a:

A partire dal 1992, Reporter Senza Frontiere pubblica la lista dei _"Predatori
della libertà di stampa"_ : un elenco di politici, funzionari governativi,
leader religiosi, milizie e organizzazioni criminali che prendono di mira i
giornalisti pubblicamente.[34]

Il Premio "Reporter Senza Frontiere", di cui Le Monde è diventato partner a
partire dal 2011, è stato creato nel 1992 e viene assegnato annualmente a un
giornalista (dal 2003, anche a un media e un cyber-dissidente) che ha dato,
con le parole di RSF, "un contributo significativo alla difesa e promozione
della libertà di stampa."[34] Assegnatari del premio:

Reporter Senza Frontiere assegna un premio denominato "cyber-dissidente" con
diverse etichette, tra cui: Cyber-Freedom Prize e Cyber-Dissident. I vincitori
includono:

RSF conduce campagne pubblicitarie insieme a professionisti della
comunicazione, per informare il pubblico e generare pubblicità nociva per i
governi che violano la libertà di informazione. Le campagne vengono diffuse ai
media, alle organizzazioni internazionali, alle agenzie governative e alle
istituzioni educative che utilizzano sia Internet che i canali media
tradizionali.[34]

Alcune campagne:

[66] Manette RWB come anelli olimpici che protestano contro le Olimpiadi del
2008 in Cina

Campagna di Pechino 2008. Reporter senza frontiere dal 2008. Il 30 marzo 2008,
il giorno in cui la squadra olimpica è partita da Olympia, in Grecia, il
presidente della RWB Robert Ménard si è spiegato dietro il rappresentante
cinese Qi Liu su uno striscione con un disegno simile al logo delle Olimpiadi,
in cui gli anelli olimpici erano sostituito con le manette. Il 7 aprile 2008,
il giorno è arrivato a Parigi, Ménard, con l'aiuto di altri due attivisti, è
salito in cima alla cattedrale di Notre Dame fino allo stendardo con lo stesso
simbolo olimpico. [67] In una delle campagne più popolari della RWB fino ad
oggi, le magliette con il simbolo sono diventate popolari per le vendite hanno
superato 1 milione di euro. [68]:

Lucie Morillon, allora rappresentante di RSF a Washington, ha confermato in
un'intervista del 29 aprile 2005 che l'organizzazione ha un contratto con
l'inviato speciale nell'emisfero occidentale del Dipartimento di Stato
Americano, Otto Reich, che lo ha firmato in quanto rappresentante del Center
for a Free Cuba (organizzazione anti-castrista con sede a Miami), al fine di
tenere gli europei informati sulla repressione dei giornalisti a Cuba[67].
_CounterPunch_ , in un articolo critico verso RSF, ha citato il legame di
Reich con il gruppo come una fonte di controversie: Reich guidava l'Ufficio di
Diplomazia Pubblica sotto il governo Reagan, un'organizzazione governativa che
partecipava a ciò che i suoi funzionari definivano "propaganda bianca" negli
anni '80, e cioè la divulgazione segreta di informazioni per influenzare
l'opinione dei cittadini sulle attività degli Stati Uniti a sostegno delle
campagne militari contro i governi di sinistra in America Latina.[67]

RSF è sempre molto critica sulla situazione della libertà di stampa a Cuba,
descrive il governo cubano come "totalitario" e si impegna in campagne dirette
contro Fidel Castro.[68] Le campagne di RSF comprendono dichiarazioni in radio
e in televisione, pubblicità a tutta pagina su quotidiani francesi, manifesti,
volantini da distribuire e, in un caso, l'occupazione dell'ufficio turistico
cubano a Parigi (aprile 2003).[67] Un tribunale di Parigi ha imposto a RSF il
pagamento di 6.000 euro alla figlia ed erede di Alberto Korda per non aver
rispettato il precedente divieto di usare la famosa (e protetta da copyright)
fotografia di Ernesto "Che" Guevara con il berretto, scattata al funerale
delle vittime di La Coubre. RSF si è definita "soddisfatta" di non aver
ricevuto sentenza più dura.[68][69] Il volto era stato sovrapposto da RSF a
quello di un agente della polizia anti sommossa CRS del maggio 1968, e il
volantino era stato distribuito all'aeroposto di Orly ai turisti che si
imbarcavano su aerei per Cuba. Il 24 aprile 2003 RSF ha organizzato una
manifestazione fuori dall'ambasciata cubana a Parigi.[70]

A sua volta RSF è stata descritta come un'organizzazione "ultra-reazionaria"
da _Granma,_ giornale ufficiale del Comitato centrale del Partito comunista
cubano.[68] I rapporti tra Reporter Senza Frontiere e il governo cubano sono
molto tesi, in particolare dopo l'arresto da parte del governo di Cuba, nel
2003, di 75 dissidenti (di cui 27 giornalisti), tra i quali Raúl Rivero e
Óscar Elías Biscet. Un articolo di John Cherian del quotidiano indiano
_Frontline_ afferma che RSF "è sospettata di aver forti legami con i servizi
segreti occidentali" e che "Cuba ha accusato Robert Meynard [sic], il capo del
gruppo, di essere legato alla CIA".[71]

RSF ha negato che la campagna contro Cuba sia legata a pagamenti ricevuti da
organizzazioni anti-castriste.[72] Nel 2004 ha ricevuto 50.000 dollari dal
gruppo di esuli cubani Center for a Free Cuba con sede a Miami, gruppo fondato
dal membro del Dipartimento di Stato Otto Reich.[67] RSF ha ricevuto, inoltre,
sostanziosi finanziamenti da altre organizzazioni locali critiche del governo
di Fidel Castro, tra le quali l'International Republican Institute.[73]

Il giornalista Salim Lamrani ha accusato RSF di diffondere dichiarazioni
contraddittorie e prive di fonti sulla connettività a internet a Cuba.[74]

Nel 2004, Reporter Senza Frontiere ha diffuso un rapporto su Haiti in cui
descrive un "clima di terrore", dovuto a continui attacchi e minacce ai
giornalisti critici del presidente Jean-Bertrand Aristide.[75]

Nell'agosto 2006, un articolo di _CounterPounch_ ha accusato RSF di aver
ignorato simili attacchi contro i giornalisti durante il governo Latortue nel
2005 e nel 2006, tra cui quello contro Kevin Pina, di Pacifica Radio.[76] Lo
stesso Pina ha dichiarato:

«È stato chiaro fin da subito che RSF e Robert Ménard non stavano agendo come
obiettivi guardiani della libertà di stampa ad Haiti, quanto piuttosto come
attori protagonisti di quella che può essere descritta solo come una campagna
di disinformazione contro il governo di Aristide. [...] Hanno diffuso false
informazioni e rapporti distorti per creare un'opposizione interna ai governi
considerati incontrollabili e sgradevoli a Washington mentre, in realtà,
spianano il terreno alla loro eventuale rimozione fornendo motivazioni con il
pretesto degli attacchi alla libertà di stampa[76]»

_Le Monde diplomatique_ ha criticato l'atteggiamento di Reporter Senza
Frontiere nei confronti del presidente venezuelano Hugo Chávez, in particolare
durante il fallito colpo di stato del 2002[77]. RSF è accusata di aver
sostenuto i media venezuelani a favore dei golpisti e di aver avuto come
corrispondente da Caracas María Sol Pérez-Schaël, consigliere
dell'opposizione. Esercitando il proprio diritto di replica, Ménard ha
risposto alle accuse evidenziando la condanna di RSF al supporto dei media
venezuelani ai golpisti[78]. RSF è stata criticata anche per aver sostenuto la
versione dei fatti del canale Globovision, accusato di aver diffuso dati
errati riguardo a un terremoto del 2009; secondo RSF, Globovision sarebbe
stata "perseguitata dal governo e dall'amministrazione"[79].

Secondo l'Observatoire de l'Action Humanitaire, da quando Robert Ménard è
stato sostituito da Jean-François Juillard nel settembre 2008, RSF si è
dedicata al controllo sulle violazioni della libertà di stampa non solo nelle
"dittature del terzo mondo", ma anche in paesi sviluppati come la Francia.
Allargando la sua area geografia di riferimento, RSF cerca di reagire alle
critiche che l'accusano di concentrarsi soprattutto sui regimi di sinistra
ostili agli Stati Uniti.[80]

L'UNESCO, che inizialmente aveva garantito il suo patrocinio alla prima
"Giornata internazionale per la libertà di espressione online", da tenersi il
12 marzo 2008, ha in seguito ritirato la partecipazione all'iniziativa con la
motivazione che "Reporter Senza Frontiere ha pubblicato del materiale
riguardante diversi stati membri dell'UNESCO, di cui l'UNESCO non era stato
informata e che non poteva sostenere", e che "il logo dell'UNESCO era
sistemato in modo tale da indicare che l'Organizzazione sostiene le
informazioni presentate". RSF ha risposto, in un comunicato stampa, sostenendo
che "l'UNESCO ha ritirato il suo supporto alla promozione della campagna
perché molti paesi inclusi nella "Lista dei nemici di internet", pubblicata da
Reporter Senza Frontiere, hanno fatto pressione per costringerlo".[81]

Altri progetti

