La **Lega Pro Prima Divisione 2009-10** è stato il 32º campionato di calcio
italiano per categoria. È iniziato il 23 agosto 2009 e si è concluso il 9
maggio 2010.

Le soste sono state programmate il 27 dicembre 2009 e il 3 gennaio 2010
entrambe per le feste di Natale, il 14 febbraio 2010 e il 28 marzo 2010. Tutte
le gare si sono giocate di domenica: si è iniziato alle ore 16:00, dal 6
settembre 2009 alle ore 15:00, dal 25 ottobre alle ore 14:30, dal 28 marzo
2010 alle ore 15:00 e infine dal 23 maggio alle ore 16. Nel turno del 4 aprile
2010 le gare sono state disputate il giorno prima (3 aprile) per le feste di
Pasqua. È stato confermato un posticipo al lunedì alle ore 20:45, trasmesso in
diretta TV su Rai Sport Più.

Il campionato si è concluso con la vittoria del Novara nel girone A e del
Portogruaro nel girone B.

Alla Prima Divisione partecipano 36 squadre divise in due gironi da 18.
Soltanto una di queste, il Rimini, proviene dalla Serie B, viste le esclusioni
per ragioni finanziarie decise per le altre squadre provenienti dalla serie
cadetta, cioè Pisa, Avellino e Treviso.

Altro posto vacante è conseguito all'esclusione del Venezia per analoghe
ragioni. Quindi, oltre alle regolari promozioni dalla Seconda Divisione di
Varese, Como, Figline, Giulianova, Cosenza e Pescina VG, si è dovuto
provvedere al ripescaggio di quattro squadre: il Potenza retrocesso al termine
della scorsa stagione, e Alessandria, Viareggio e Andria BAT. La suddivisione
delle squadre nei due gironi non è avvenuta seguendo il tradizionale criterio
Nord-Sud: si è preferito utilizzare grossomodo quello Est-Ovest, con la sola
eccezione delle squadre campane, che sono state divise nei due gironi per
evitare gli incroci più a rischio sotto il profilo dell'ordine pubblico.

Come accadeva già nella ex Serie C1, sono promosse direttamente in Serie B due
squadre per ciascun girone: la prima classificata viene subito promossa, la
seconda è la vincitrice dei play-off. La 2ª classificata affronta la 5ª e la
3ª gioca contro la 4ª: gara di andata giocata in casa della peggio
classificata, in caso di parità di punteggio dopo 180' passa la squadra meglio
piazzata. In questo campionato le gare di andata si sono giocate il 23 maggio
mentre quelle di ritorno il 30 maggio. Le vincenti si giocano la promozione,
con gara di andata sul campo della peggio piazzata in campionato: con
risultato di parità si giocano i tempi supplementari, e nel caso in cui il
pareggio persista anche al termine di questi, viene promossa la meglio
classificata. Le finali play-off saranno giocate il 6 giugno (andata) ed il 13
giugno (ritorno).

Per ogni girone retrocedono 3 formazioni: l'ultima retrocede direttamente, le
altre due sono le perdenti dei play-out. La 14ª gioca contro la 17ª e la 15ª
contro la 16ª: si seguono gli stessi criteri dei play-off per quanto riguarda
le gare giocate in casa (la prima sfida si tiene sul campo della peggio
piazzata). Le sfide si sono giocate il 23 maggio ed il 30 maggio: in caso di
pareggio dopo 180' si salva la squadra meglio piazzata.

Il Novara di Attilio Tesser vince il girone A con 67 punti e torna in serie
cadetta dopo ben 33 anni d'assenza, i gaudenziani ottennero anche un piccolo
record: rimasero imbattuti in campionato per trenta incontri (fino alla
sconfitta di Benevento alla 31ª giornata) e furono certi della promozione il
25 aprile con un pareggio per 3-3 contro la Cremonese.

Proprio i grigiorossi si resero protagonisti, in negativo, della finale play-
off: all'andata in casa, gli uomini di Venturato ebbero la meglio sul Varese
per 1-0; ma sette giorni dopo, sciuparono tutto al Franco Ossola dove i
biancorossi di Giuseppe Sannino ribaltano il risultato vincendo 2-0 (rete di
Buzzegoli a pochi minuti dal termine) e tornando in Serie B (categoria che
mancava a Varese dal 1985).

Retrocessero in Seconda Divisione Lecco (ultimo); Pro Patria e Paganese
(entrambe ai play-out) ma a causa dei fallimenti di Perugia; Arezzo e la
rinuncia del Figline (alla prima apparizione in terza serie), gli
azzurrostellati furono ripescati in Prima Divisione.

_**Legenda:**_

_**Regolamento:**_

_**Note:**_

  

  

  

  

  

  

  

  

_**Squadre**_

_**Partite**_

Girone B che si decide all'ultima giornata: infatti il Portogruaro di
Alessandro Calori vince a Verona contro i padroni di casa all'ultimo secondo
(rete di Bocalon) sorpassa gli scaligeri, capolista incontrastata dalla 12ª
fino alla giornata precedente, e conquistano un'inaspettata e storica
promozione in Serie B. I gialloblù pagarono caro con l'esonero di Remondina,
rimpiazzato da Vavassori (già protagonista delle promozioni in B con Avellino
e Genoa tramite play-off) che però non portarono i frutti sperati: infatti
dopo aver eliminato il Rimini; i veronesi persero nuovamente la promozione in
cadetteria a vantaggio del Pescara di Eusebio di Francesco che, dopo il
pareggio in Veneto all'andata (2-2), vinse al ritorno in casa con gol al 58°
di Massimo Ganci tornando in B dopo tre anni di purgatorio.

L'unica squadra a scendere di categoria è il Giulianova (ai play-out contro
l'Andria BAT), mentre a stagione in corso fa scalpore lo scandalo sportivo del
Potenza che venne retrocesso d'ufficio all'ultimo posto dalla FIGC[4], e
successivamente (al termine della stagione) escluso dai campionati
professionistici[5] ripartendo dall'Eccellenza. Durò poco la prima apparizione
in terza serie del Pescina VG che viene escluso per problemi finanziari
insieme al Real Marcianise e allo stesso Rimini che riparte dalla D.

_**Legenda:**_

_**Regolamento:**_

_**Note:**_

  

  

  

  

  

  

  

  

_**Squadre**_

' **Partite'**

