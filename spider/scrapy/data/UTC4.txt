**UTC-4** è un fuso orario in ritardo di 4 ore sull'UTC. Rappresenta
geograficamente l' **ora dell'Argentina** , sebbene il paese sudamericano
l’abbia abbandonata per motivi politici.

È utilizzato nei seguenti territori:

Inoltre, la base antartica di _Palmer_ utilizza UTC-4 come ora locale.

Si sottolinea il caso particolare del Cile che, in quanto attraversato dal 75º
meridiano ovest, adotta questo fuso come espediente artificiale di ora legale
permanente, che diventa addirittura doppia nell’estate australe.

In teoria UTC-4 corrisponde a una zona di longitudine compresa tra 67,5° W e
52,5° W e l'ora utilizzata corrispondeva all'ora solare media del 60º
meridiano ovest, riferimento integrato nell’UTC nel 1972. Tempo fa era detta
**Ora di Buenos Aires** , rappresentando l’ora naturale della metropoli
sudamericana, ma poi l’Argentina decise di passare ad una permanente ora
legale.

Negli Stati Uniti e in Canada, il fuso orario è chiamato _Atlantic Standard
Time_ (AST).

Alcune delle regioni situate in questo fuso orario adottano l'ora legale,
passando a UTC-3: Bermuda, Nuovo Brunswick, Nuova Scozia, Isola del Principe
Edoardo, Labrador, Groenlandia, Mato Grosso, Mato Grosso do Sul, Cile e
Paraguay.

Reciprocamente, le parti dell'America a UTC-5 che adottano l'ora legale si
ritrovano in estate a UTC-4.

Altri progetti

