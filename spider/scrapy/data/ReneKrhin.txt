**Rene Krhin** (Maribor, 21 maggio 1990) è un calciatore sloveno,
centrocampista del Nantes e della Nazionale slovena.

Considerato uno dei migliori giovani talenti sloveni, Krhin è dotato di una
buona visione di gioco ed è abile nei passaggi[1]. È stato paragonato a
Esteban Cambiasso[1], suo compagno di squadra all'Inter e punto di riferimento
da sempre[2][3].

Nel gennaio 2007 per 250.000 euro[4] passa dal Maribor all'Inter, negli
Allievi Nazionali allenati da Daniele Bernazzani, nella stessa trattativa che
porta Abdoulaye Diarra in prestito nella società slovena. Si distingue negli
Allievi Nazionali e viene convocato nella Nazionale Under-17 slovena; nella
stagione 2007-2008 passa alla Primavera, con cui vince il Torneo di Viareggio.
Nella stagione 2008-2009 fa ancora parte della squadra Primavera guidata da
Vincenzo Esposito.

Nell'estate 2009, insieme al compagno di squadra Vid Belec, decide di non
partecipare al Campionato europeo Under-19 per seguire la prima squadra
dell'Inter negli Stati Uniti per un tour estivo[1]; l'allenatore José Mourinho
lo ha inserito nella rosa. Il 13 settembre, a 19 anni, esordisce in Serie A
nella partita Inter-Parma (2-0), subentrando a Sneijder al 78'. Parte da
titolare per la prima volta il 1º novembre a Livorno.

Il 5 novembre prolunga il suo contratto che lo lega all'Inter fino al 2014.[5]
e con 5 presenze complessive partecipa alla conquista del _Triplete_
(campionato, Coppa Italia e Champions League).

Il 27 luglio 2010 il Bologna comunica l'ingaggio del giocatore in
compartecipazione per 2,5 milioni di euro.[4][6] Il 14 novembre 2010 fa il suo
esordio con la maglia del Bologna nella partita vinta per 1-0 contro il
Brescia. Il 25 giugno 2011 Inter e Bologna rinnovano la compartecipazione.
L'11 marzo 2012 segna il suo primo gol in Serie A a Roma nella vittoria per
1-3 contro la Lazio. Il 1º aprile seguente in Bologna-Palermo 1-3 rimedia la
rottura del crociato anteriore del ginocchio sinistro.[7] Il giocatore viene
sottoposto a intervento chirurgico ed è costretto ad uno stop di sette mesi
circa.[8]

Il 22 giugno 2012 Inter e Bologna si accordano per il rinnovo della
compartecipazione.[9]

Al termine della stagione 2012-2013, il 20 giugno 2013 la compartecipazione
viene nuovamente rinnovata, con il giocatore sloveno che resta così in
rossoblu per il quarto anno consecutivo.[10]

Nel 2013-2014 gioca 28 partite tra campionato e Coppa Italia. In tutto con la
maglia del Bologna mette insieme 64 presenze e 1 gol.

Nel giugno 2014, dopo 64 presenze e 1 gol in totale con il Bologna, la
comproprietà viene risolta a favore dell'Inter. Viene presentato alla stampa,
così come il suo nuovo compagno di squadra Berni, il 14 luglio durante il
ritiro a Pinzolo.

Gioca la sua prima partita della stagione con la maglia numero 44 in Europa
League il 23 ottobre in Inter-S. Etienne 0-0 sostituendo Kuzmanovic all'85°.
Sei giorni più tardi torna a giocare anche in campionato in Inter-Sampdoria
1-0 sostituendo Kovačić al minuto 89.

In tutto gioca 5 partite tra campionato (3) ed Europa League (2).

Il 30 gennaio 2015 viene ceduto agli spagnoli del Córdoba[11] con la formula
del prestito oneroso a 500.000 euro. Gioca 14 partite di campionato, la
squadra retrocede e così fa ritorno all'Inter.

Il 23 luglio dello stesso anno viene ceduto a titolo definitivo al Granada[12]
per 1,3 milioni di euro.[13].Debutta da titolare il 30 agosto nella vittoria
esterna per 1-2 contro il Getafe.

Il 26 agosto 2017 passa in prestito con diritto di riscatto al Nantes.[14]
Dopo 19 presenze totali con una rete segnata, il 12 giugno 2018 viene
acquistato a titolo definitivo dal club francese.[15]

È stato titolare nell'Under Campionato europeo di calcio Under-19.[16][17]
Esordisce con la Nazionale maggiore il 5 settembre 2009 nell'amichevole contro
l'Inghilterra a 19 anni.[18] A 20 anni viene convocato in Nazionale per il
Campionato mondiale di calcio 2010.[19] Il 7 giugno 2013 segna il suo primo
gol in Nazionale, nel match contro l'Islanda. Si ripete a più di due anni di
distanza, nel match contro la Lituania. Nella seconda metà del 2015, diventa
membro fisso della formazione titolare della nazionale slovena.

 _Statistiche aggiornate al 14 febbraio 2019._

Altri progetti

1 Dupé · 2 Fábio · 4 Pallois · 6 Lucas Lima · 7 Coulibaly · 8 Kayembe · 10
Waris · 11 Kačaniklić · 12 Appiah · 14 El Ghanassy · 15 Muani · 16 Olliero ·
17 Evangelista · 18 Moutoussamy · 19 Touré · 20 Girotto · 21 Krhin · 23 Dabo ·
24 Alégué · 25 Kwateng · 26 Walongwa · 27 Ngom · 28 Rongier · 30 Lafont · 31
Sigþórsson · 32 Bamba · 40 Braat · Abdallah · Basila · Eysseric · Mance ·
Allenatore: Halilhodžić

