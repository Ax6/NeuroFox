La **prospettiva del conflitto** (o **teoria del conflitto** ), nell'ambito
della sociologia, è uno dei tre filoni principali di pensiero attorno al
quale, nel tempo, si sono agglomerati diversi autori. In ambito comunista è
chiamata **lotta di classe**.

Essa indica un modo di approcciarsi ai fenomeni sociali. Le altre due
prospettive possibili sono quella funzionalista e interazionista.

Il concetto di _lotta di classe_ nasce ben prima, con le teorie e le
motivazioni degli esperimenti utopici di inizio Ottocento ma la vulgata nasce
con Karl Marx, il quale considerava la lotta tra le classi sociali come il
"motore" della storia e la fonte principale del cambiamento. Secondo gli
anarchici e i marxisti, il _conflitto di classe_ mondiale tra la Classe degli
Sfruttati e la Classe degli Sfruttatori - spesso indicato come guerra di
classe[1] o lotta tra i ceti[2] \- è quella tensione o antagonismo che si crea
nella società a causa della competizione degli interessi socio-economici tra
persone di classi differenti[3].

Per i marxisti-leninisti, il conflitto di classe può assumere diverse
forme[4]: la violenza diretta, come le guerre per l'accaparramento delle
risorse e la manodopera a basso costo; la violenza indiretta, con cui si hanno
morti per povertà, fame, malattie o condizioni di lavoro pericolose; la
coercizione, quale la minaccia di perdita del lavoro o di distrarre un
importante investimento; ideologico sia esso, intenzionale (come con libri e
articoli che promuovono l'anti-capitalismo), o involontario (come la
produzione del consumismo attraverso la pubblicità)[5]. Ulteriormente esistono
forme politiche dei conflitti di classe per mezzo di lobbisti, legali o
illegali, o di capi di governo corrotti che fanno sì che si facciano approvare
leggi a loro favorevoli quali: leggi sul lavoro, leggi fiscali, leggi dei
consumatori o altri ratifiche, ingiunzioni o dazi doganali.

Il conflitto può iniziare con una serrata atta a distruggere un sindacato,
oppure in maniera occulta, con un informale rallentamento della produzione
motivato dalla protesta per i salari bassi o per comportamenti aziendali anti-
sindacali. Nel consumo al dettaglio, quando il consumatore-massa deve pagare
un prezzo superiore all'intero costo di produzione, c'è violenza sul bisogno,
sfruttamento e lotta di classe parcellizzata in cui ogni rapporto di forze tra
domanda e offerta è una resa condizionata reiterata fino all'assuefazione,
interiorizzazione e inconsapevolezza, pianificata dagli uffici di marketing.

Per la sistemica, ingegnerizzata ma non intenzionale mancanza di equità nei
rapporti economici (e perciò nei prezzi), ogni rischio di monetizzazione di
qualunque cosa è percepito quasi sempre come umiliante e mortificante per il
soccombente sotto la violenza sul bisogno, e tale condizione è esasperata se
l'oggetto di monetizzazione è inconsueto o attinente all'intimità individuale.
La confusione su questo provoca le ire populiste contro i molteplici aspetti
della modernità.

La lotta di classe nello sfruttamento più sorridente di tutti è quando
l'utente inconsapevole dei social network, provider, media, motori di ricerca,
app, dell'Internet delle cose, produce input divertendosi gratis, sta
lavorando gratuitamente e spende il proprio tempo per accumulare dati di
marketing presso le dotcom, e alla fine si meraviglierà delle loro grosse
capitalizzazioni in Borsa.

Nelle crisi economiche il capitalismo si rafforza acquistando a poco prezzo le
risorse cedute dai soggetti deboli sotto la violenza sul bisogno, si rafforza
socialmente, assottigliando la piramide gerarchizzante, e politicamente,
dirottando con facilità il conflitto e la rabbia degli sfruttati contro altri
sfruttati. Una forma più silenziosa, ma massicciamente sostanziosa di lotta di
classe è veicolata dalla spesa pubblica, che al riparo di una praticamente
inesistente trasparenza, ogni anno in ogni Stato trasferisce somme ingenti
dalle fasce di redditi bassi a quelle di reddito alto.

Dominante nell'Europa occidentale, la prospettiva del conflitto è stata
declinata dalla cultura liberaldemocratica[6] sotto forma di lotta sociale tra
ceti, mediante l'elaborazione di Max Weber (1864 - 1920): egli è d'accordo con
le idee fondamentali di Karl Marx circa l'economia che causa il conflitto di
classe, ma sostiene che questa battaglia possa provenire anche dal prestigio e
dal potere. Weber afferma che le classi nascono dal diverso posizionamento
delle proprietà. Differenti localizzazioni possono largamente colpire una
classe nella loro educazione, in correlazione alle persone ad essa collegate.

Egli dichiara, inoltre, che il prestigio si evidenzia nei differenti ceti. Il
prestigio è un valore attribuito e che molte volte non può essere cambiato.
Weber sostiene che le differenze di potere alimentano la formazione di diverse
fazioni politiche. Weber è però in disaccordo con Marx circa la formazione di
queste classi. Mentre Marx credeva che i gruppi fossero costituiti in base
allo stato economico, Weber sosteneva che le classi siano in gran parte
costituite dallo status sociale. Quest'ultimo non credeva che le comunità
fossero costituite dalla condizione economica, ma da persone di similare
prestigio sociale. Weber riconosce però che esiste una relazione fra status
sociale, prestigio sociale e classi. La prospettiva del conflitto è stata
ignorata dalla sociologia americana fino agli anni Sessanta. A partire dai
sommovimenti politici di quegli anni è divenuto più agevole analizzare il
cambiamento della società mediante la prospettiva del conflitto piuttosto che
con quella funzionalista.

La teoria del conflitto sviluppata da Mills e Coser, non concentra la propria
attenzione, come fece Marx, sulla lotta di classe, ma considera come un fatto
- che troviamo nella vita di ogni società - il conflitto tra molti gruppi e
interessi (es. i vecchi contro i giovani, i produttori contro i consumatori,
abitanti del centro contro quelli della periferia).

I teorici del conflitto assumono che le società si trovi in uno stato costante
di cambiamento, in cui il conflitto è una caratteristica permanente[7].

Come il funzionalismo, anche le teorie del conflitto propongono un modello
complessivo che descrive il funzionamento della società, tuttavia respingono
l'accento funzionalista sul consenso per privilegiare l'importanza delle
divisioni sociali, concentrandosi sui temi del potere, della disuguaglianza e
del conflitto.

Secondo questo modello complessivo la società è composta di gruppi distinti,
ciascuno dedito al proprio interesse. L'esistenza di interessi distinti
comporta la costante presenza di un conflitto: quelli che prevalgono nel
conflitto diventano gruppi sociali dominanti, quelli che soccombono diventano
gruppi sociali subordinati.

Conflitto non significa necessariamente violenza aperta, ma anche tensione,
ostilità, competizione e dissenso sui fini e valori. Esso non è un evento
occasionale che interrompe il funzionamento generalmente armonioso della
società, ma è una parte costante e necessaria della vita sociale. Le cose che
le persone vogliono - potere, ricchezza e prestigio - sono sempre scarse e la
loro domanda supera l'offerta. Coloro che controllano queste risorse riescono
a proteggere i loro interessi a spese degli altri.

I teorici del conflitto considerano l'immagine funzionalista di un consenso
generale sui valori come una pura finzione: ciò che accade in realtà - secondo
loro - è che chi ha il potere costringe il resto della popolazione
all'acquiescenza e alla conformità. In altre parole l'ordine sociale viene
mantenuto non con il consenso popolare, ma con la forza o con la minaccia
dell'uso della forza. I teorici del conflitto non pensano che il conflitto sia
una forza necessariamente distruttiva: può avere spesso dei risultati
positivi, in quanto può portare a cambiamenti sociali che altrimenti non si
sarebbero realizzati. I cambiamenti sociali impediscono che la società
ristagni.

Di seguito uno schema riassuntivo che elenca i principali teorici del
conflitto e la loro suddivisione tra lo stampo marxista e quello weberiano.

Diversi fattori sono culminati in quella che noi conosciamo come Primavera
Araba. L'ordine del giorno, inerente all'agitazione civile e all'ultimo
rovesciamento del governo totalitario accaduto in Medio Oriente, includeva
articoli quali la dittatura, la monarchia assoluta, la violazione dei diritti
umani[8], il declino economico, la disoccupazione, l'estrema povertà ed un
numero di fattori demografici strutturali[9] come una larga percentuale di
popolazione composta da giovani scolarizzati ma insoddisfatti[10]. Il
catalizzatore delle rivolte in tutta l'Africa del Nord e nei Paesi del Golfo
Persico, sono state la concentrazione del potere per decenni nelle mani dei
governanti che hanno generato un'insufficiente trasparenza nella
redistribuzione del danaro pubblico, un'elevata corruzione ed in particolar
modo il rifiuto dei giovani ad accettare lo status quo universale di essere
persone minacciate dalla mancanza di cibo[11].

Una variante dei predominanti pensieri marxisti e anarchici argomenta che i
conflitti di classe esistono anche nelle società sovietiche. Questi argomenti
descrivono la classe dei burocrati di partito come quella che detta le regole
economiche e politiche[12]. Questa classe dirigente è vista essere in
opposizione al resto della società generalmente considerato essere il
proletariato. Questo tipo di sistema è considerato dai suoi detrattori come
uno stato capitalista, oppure socialista degenerato, perché guidato secondo le
regole del collettivismo burocratico. Il Marxismo fu la dottrina ideologica
predominante in Unione Sovietica a partire dal 1922. Nel 1898 un gruppo di
marxisti aveva fondato il Partito operaio socialdemocratico russo che si era
diviso presto in due fazioni, i bolscevichi, che erano guidati da Vladimir
Lenin, e i menscevichi, che erano guidati da Julij Martov. I primi presero il
potere nel 1917, dopo la Rivoluzione d'Ottobre, e nel 1922, vinta la guerra
civile contro le forze antibolsceviche, diedero vita all'Unione delle
Repubbliche Socialiste Sovietiche.

Altri progetti

