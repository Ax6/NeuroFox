**Coty, Inc.** è una delle più grandi aziende di profumeria nel mondo.
L'azienda produce anche prodotti per la cura del corpo e cosmetici, benché il
business principale sia rappresentato dai profumi (il 65% del fatturato).
L'azienda è conosciuta anche per le collaborazioni del brand con celebrità per
la creazione di profumi, come Beyoncé Knowles-Carter, Lady Gaga, Petr Čech,
Céline Dion, Shania Twain, Faith Hill e Jennifer López.[3]. L'azienda ha le
sue sedi principali a New York e Parigi.

Coty, Inc. è una azienda di profumeria fondata nel 1904, a Parigi, dal
profumiere di origine corsa François Sportuno che cambiò il suo cognome in
Coty, più francese e più facile da ricordare. Di famiglia borghese, Sportuno
imparò a comporre essenze da un amico profumiere, che gli fece scoprire di
avere il "naso" adatto per creare profumi. Prima di aprire il suo negozio, in
Rue La Boétie, lavorò per un anno alle distillerie di Grasse. Aveva in mente
di realizzare un felice binomio tra essenza e presentazione del prodotto.
Studiò all'inizio scatole ricoperte di seta, etichette eleganti ma di facile
lettura e fu il primo profumiere a servirsi di flaconi di cristallo,
realizzati in esclusiva da René Lalique, che era noto come gioielliere, ma
agli esordi della sua felice attività come produttore di oggetti in cristallo
satinato. Più tardi Coty chiese a Baccarat un flacone per il profumo "L'Or".
Si racconta che facesse cadere apposta, in terra un flacone, per inondare le
clienti di profumo. In un secondo tempo studiò bottiglie minute, per aprirsi a
una più vasta clientela.

Specializzata anche nella produzione di cosmetici ed altri prodotti di
bellezza, nel corso degli anni l'azienda ha avuto numerosi cambiamenti di
proprietà e di gestione, e si è assestata come una delle principali aziende
nel commercio di profumi per uomo e per donna. Il primo profumo lanciato sul
mercato da François Coty fu _La Rose Jacqueminot_ , nel 1905, creato insieme a
Givaudan. Nel maggio 2005 l'azienda acquista dalla Unilever diversi
prestigiosi marchi di profumi quali Calvin Klein, Cerruti, Vera Wang, Chloé e
Lagerfeld[4].

I marchi di Coty sono suddivisi in tre categorie: Consumer Beauty, Luxury e
Professional Beauty.

**Consumer Beauty**

**Luxury**

**Professional Beauty**

Jacquelyne Y. Jones-North, _Commercial Perfume Bottles_ , Shiffer, 1987. ISBN
0-88740-108-2

Altri progetti

