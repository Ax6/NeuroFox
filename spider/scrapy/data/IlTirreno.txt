_**Il Tirreno**_ è un quotidiano edito dal Gruppo GEDI Editoriale. Ha sede a
Livorno ed è diffuso nelle province di Livorno, Pisa, Lucca, Pistoia,
Grosseto, Massa Carrara, Prato e Firenze (la cui sede cura le cronache
locali).

Nell'agosto 1944, dopo la liberazione della Toscana, il quotidiano _Il
Telegrafo_ fu chiuso dagli anglo-americani a causa della connivenza con la
Repubblica Sociale Italiana.  
Nel gennaio 1945 fu rifondato col nome _Il Tirreno_ da Athos Gastone Banti.[2]
Il primo numero uscì il 28 gennaio 1945; il nuovo quotidiano si caratterizzò
per l'orientamento progressista.

Nel 1961 _Il Telegrafo_ riprese le pubblicazioni e la testata cessò. Nel 1977,
centenario della fondazione del _Telegrafo_ , le due testate furono fuse. Il
nome del nuovo quotidiano fu _Il Tirreno_.

Dall'ottobre 2016 al maggio 2019 è stato diretto da Luigi Vicinanza, ex
direttore del settimanale _L'Espresso_ , che ha sostituto Roberto Bernabò,
direttore _ad interim_ tra luglio ed ottobre 2016.[3][4]

Dati Ads \- Accertamenti Diffusione Stampa

