**Scafa** è un comune italiano di 3 614[1] abitanti della provincia di Pescara
in Abruzzo.

Scafa fu fondata nel 1948 quale stazione principale pescarese, assieme a
Manoppello, di escavazione nelle cave.

Il comune era già integro nella metà dell'800, ma era solo un piccolo
agglomerato di case, dipendente come frazione di San Valentino in Abruzzo
Citeriore.

Oggi Scafa è anche stazione ferroviaria per i treni provenienti da Roma-
Sulmona-L'Aquila e Popoli diretti a Chieti-Pescara.

Fu ricostruita completamente nel 1948 circa a navata unica, in cemento e
pietra. La chiesa ha la facciata decorata in pietra, da un portale strombato e
da un rosone. Il campanile è a torre.

Costruito nel '700 per dare lavoro alla popolazione, si tratta di una grande
masseria con mulino ad acqua. Oggi fa parte del parco naturale comunale ed è
stato restaurato.

Abitanti censiti[2]  

Le originarie parlate di Scafa e San Valentino in Abruzzo Citeriore, se si
considerano nella loro varietà dialettale più stretta ed originaria,
appartengono all'abruzzese orientale adriatico, a sua volta inserita nel vasto
sistema dialettale centro-meridionale, che si estende dall'Umbria e dalle
Marche centrali fino alla Sicilia. L'attuale vernacolo del territorio scafese
è però quello della koinè dell'area metropolitana pescarese-chietina, che si è
sviluppata nella seconda metà del secolo scorso a seguito del boom demografico
che ha interessato Pescara, la costa ed il suo entroterra, e che è a
fondamento sia dell'attuale registro intermedio dell'italiano regionale sia
del registro dialettale regionale abruzzese adriatico propriamente detto.
Scafa si ricollega in particolare alle parlate dell’area chietina, avendo
fatto parte della provincia di Chieti fino al 1927: netta risulta infatti,
alle orecchie degli stessi scafesi, la differenza con il dialetto della vicina
Alanno, la quale, essendo situata al di là del fiume Pescara, apparteneva un
tempo alla provincia di Teramo, e dunque presenta una pronuncia più aperta
delle vocali. Poeta dialettale molto noto di Scafa fu Giuseppe Tontodonati.

**Persone note**

_Francesco Di Tullio_ , classe 2000, attuale allievo della Scuola Militare
Teulié di Milano.

Nel comune di Scafa ha sede la Stazione di Scafa-San Valentino-Caramanico
Terme, ubicata lungo la Ferrovia Roma-Sulmona-Pescara.

La principale squadra di calcio della città è l' _A.C. Scafa Cast A.S.D._ che
milita nel girone B di Promozione Abruzzo. È nata nel 1982. I colori sociali
sono: il bianco e l'azzurro.

La squadra disputa le partite casalinghe presso il campo sportivo comunale
"Ciamponi-Raciti". Il campo dal 2010 ha il manto in erba sintetica di ultima
generazione.

Altri progetti

