La **Radio Corporation of America** ( **RCA** ) è stata una ditta statunitense
di musica ed elettronica, fondata nel 1919 dalla General Electric. Il marchio
RCA è ora posseduto da Sony e Thomson, che lo acquistarono dalla General
Electric insieme a parte delle attività che erano appartenute al gruppo.

RCA è ora un marchio registrato usato da due compagnie per la
commercializzazione in America settentrionale e latina di prodotti legati alla
storica industria:

Le due compagnie acquistarono l'industria dalla General Electric, che prese il
controllo del gruppo RCA nel 1986 favorendo gli interessi della rete
televisiva di proprietà della stessa RCA, la NBC. Inizialmente, GE continuò a
controllare i marchi della RCA (inclusi i diritti della His Master's Voice, da
noi conosciuta come La voce del padrone e diffusa nel mondo come HMV, o Nipper
in alcune zone degli Stati Uniti), la cui licenza fu data alla Thomson e alla
Bertelsmann. La Thomson alla fine acquistò il marchio RCA, soggetto alla
licenza perpetua che la GE aveva creato per i predecessori della Sony BMG.

Nel 2002, Thomson e la compagnia cinese TCL formarono una _associazione in
partecipazione_ per la produzione e la distribuzione di televisori e prodotti
ad essi legati.[1]

Nel dicembre del 2006, Thomson SA decise di vendere il ramo d'azienda dedicato
alla vendita degli accessori di elettronica di consumo, inclusi i diritti del
marchio RCA, alla Audiovox.[2]

Sebbene Bertelsmann AG fosse nuova nella famiglia RCA, e la creazione della
Sony BMG fosse simile a quella della EMI avvenuta più di 70 anni prima,
Thomson iniziò come sussidiaria francese di una compagnia che più tardi si
trasformò in General Electric.

Grazie alla grandissima popolarità acquisita nel periodo d'oro della radio, la
loro qualità di produzione, le loro innovazioni progettuali, il loro stile ed
il loro nome, le radio antiche prodotte dalla RCA sono tra le più ricercate
nel mercato del collezionismo.

Altri progetti

