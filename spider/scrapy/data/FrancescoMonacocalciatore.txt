**Francesco Monaco** (Latiano, 6 maggio 1960) è un allenatore di calcio ed ex
calciatore italiano, di ruolo centrocampista, allenatore della Lucchese.

La sua carriera da calciatore inizia all'età di quindici anni disputando con
il Latiano il campionato di Promozione Regionale.

L'anno successivo, dopo essersi messo in evidenza come giovane promessa
pugliese, viene acquistato dallo Squinzano, squadra semi-professionista
militante in Serie D vincendo, nella stagione 1978-1979, il suo primo
campionato. È in quella occasione che viene notato dalla Sampdoria del
presidente Paolo Mantovani e nel 1979 approda alla serie B.

A Genova non riesce ad imporsi come titolare (4 sole presenze nella stagione
1979-1980). Nel 1980-1981 viene preso in prestito al Novara (Serie C1), poi
passa in rapida successione al Teramo nel 1982, alla Lucchese nel 1984 e al
Lanciano nel 1985.

È con il ritorno alla Lucchese nella stagione 1985-1986 che Monaco vincerà i
suoi due campionati tra i professionisti, dalla Serie C2 alla Serie C1 nel
1986, dalla C1 alla Serie B nel 1990 e la Coppa Italia Serie C 1989-1990.

Con la maglia rossonera gioca in serie cadetta fino al 1995, quando all'età di
35 anni dopo 294 presenze coi toscani[1] firma un biennale con il Forlì (Serie
C2)[2].

Nel 1997 si trasferisce in terra marchigiana, dove ancora oggi vive con la sua
famiglia, prosegue la sua carriera di calciatore nel Settempeda (campionato di
Eccellenza) per poi concludere l'attività agonistica nel 1999, vincendo
all'età di trentanove anni il campionato di Prima Categoria nella J.R.V.S.
Ascoli[3]; contemporaneamente inizia a svolgere l'attività di osservatore per
conto della Lucchese[3].

In carriera ha totalizzato complessivamente 146 presenze in Serie B.

La carriera da tecnico di Francesco Monaco prende avvio nel 2000-2001 quando
il suo ex allenatore, Corrado Orrico, in quella stagione tecnico della
Lucchese (Serie C1), lo chiama a ricoprire il ruolo di collaboratore e
allenatore in seconda[1]. L'anno successivo Monaco inizia ad allenare le
giovanili dell'Ascoli[4]. Nei quattro anni alla guida della Primavera riesce a
raggiungere per due stagioni consecutive le fasi finali del campionato
Primavera e i quarti al Torneo di Viareggio.

Nella stagione 2005-2006 disputa il suo primo campionato in Serie C1 alla
guida del Lanciano[4] riuscendo a raggiungere la salvezza. L'anno successivo
viene chiamato dall'Ancona: nel mese di dicembre viene esonerato[5], tuttavia
a marzo viene richiamato[6] alla guida della squadra con la quale vince i
play-out evitando così la retrocessione in Serie C2. Rimasto ad Ancona anche
per la stagione seguente, Monaco conduce la squadra in Serie B[4], dopo un
campionato sempre ai vertici conclusosi con la vittoria ai play-off. L'esordio
in serie cadetta avviene nella stagione 2008-2009 sempre alla guida
dell'Ancona. Il 3 maggio 2009, a quattro giornate dal termine della stagione,
viene esonerato dalla società marchigiana[7].

Nel settembre del 2009 subentra all'esonerato Ezio Capuano sulla panchina del
Potenza[8], squadra militante nel campionato di Prima Divisione girone B, e
dopo 4 partite arriva l'esonero[9].

Nella stagione 2010-2011 è l'allenatore della Carrarese[10], squadra toscana
militante in Lega Pro Seconda Divisione. Il campionato si conclude al secondo
posto in classifica e, tramite la vittoria dei play-off, nel giugno 2011
Monaco ottiene la promozione in Lega Pro Prima Divisione.

A partire dal 23 agosto 2011 sostituisce Massimo Cerri, diventando così il
nuovo allenatore del Piacenza[11]. La stagione, condizionata da 9 punti di
penalità nel corso del campionato, si conclude con la retrocessione ai Play
Out della squadra in Lega Pro Seconda Divisione.

Nell'ottobre 2012 assume la guida tecnica del Foligno, in Lega Pro Seconda
Divisione[12] Girone B; esordendo all'ottava giornata. Rimane sulla panchina
degli umbri fino al febbraio successivo, quando viene esonerato[13] dopo 17
partite.

Per la stagione 2014-2015 torna ad allenare sulla panchina del Piacenza Calcio
1919, erede della società fallita nel 2012 e militante in Serie D[14]. Viene
esonerato il 4 gennaio 2015, mentre la squadra era in quinta posizione[15].

Il 1º febbraio 2016 sostituisce Oscar Magoni sulla panchina della Pro Sesto,
sempre in Serie D[16] Girone B e totalizza 20 punti in 14 partite, riuscendo a
portare la squadra all'undicesimo posto e raggiungendo la salvezza diretta.

L'8 novembre seguente diventa il nuovo tecnico del Prato.[17], in Lega Pro
Girone A. Esordisce alla 13ª giornata, con il Prato ultimo in classifica a 5
punti. In 26 partite totalizza 34 punti e il 28 maggio 2017 raggiunge la
salvezza ai play-out; ciononostante, non viene riconfermato alla guida dei
lanieri.

Nel gennaio 2018 viene chiamato sulla panchina del Fabriano Cerreto,
formazione marchigiana partecipante al campionato di Serie D[18].

_Statistiche aggiornate al 2 agosto 2017._

_Richiamato 27°_

_Salvezza_

_ai Play-out_

_serie B_

38° _giornata_

_Esonerato 9°_

_1ª divisione_

_dopo vittoria_

_Play-off (2°)_

_penalizzazione_

_Retrocessione_

_Play-out_

_Esonero 24°_

_Salvezza ai_

_Play-out_

