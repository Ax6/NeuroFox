Le **ricompense al valor militare** sono pubblici attestati dello Stato
italiano che hanno la finalità di segnalare come degni di pubblico onore gli
autori di atti di eroismo militare, anche compiuti in tempo di pace, purché
l'impresa sia strettamente connessa alle finalità per le quali le forze
militari dello Stato sono costituite, qualunque sia la condizione e la qualità
dell'autore.

Regolamentate con regio decreto 4 novembre 1932, n. 1423 _Nuove disposizioni
per la concessione delle medaglie e della croce di guerra al valor militare_ ,
e successive modificazioni[1], agli articoli 1 e 3 troviamo la definizione
basilare e gli ambiti di applicazione primari per la concessione di questa
particolare onorificenza. Infatti l'articolo 1 recita:

«Le decorazioni al valor militare sono istituite per esaltare gli atti di
eroismo militare, segnalando come degni di pubblico onore gli autori di essi e
suscitando, ad un tempo, lo spirito di emulazione negli appartenenti alle
forze militari.»

Mentre all'articolo 3 si stabilisce che:

«Le decorazioni al valor militare sono concesse altrettanto solo altroché a
coloro i quali, per compiere con un atto di ardimento che avrebbe potuto
omettersi senza mancare al dovere ed all'onore, abbiano affrontato
scientemente, con insigne coraggio e con felice iniziativa, un grave e
manifesto rischio personale in imprese belliche.

La concessione di dette decorazioni può aver luogo tuttavia solo quando l'atto
compiuto sia tale che possa costituire, sotto ogni aspetto, un esempio degno
di essere imitato.»

A partire dalla istituzione del riconoscimento il medagliere è il seguente:

Le proposte, salvi i casi eccezionali previsti in tempo di guerra, sono
vagliate da una commissione militare, costituita appositamente.

Le ricompense sono destinate ad appartenenti alle forze armate (singoli
militari o interi reparti non inferiori alle compagnie o ai comandi), agli ex
combattenti del Regio Esercito, delle formazioni partigiane, ai comuni, alle
province, alle regioni ed ai singoli cittadini.

Il conferimento avviene per decreto del presidente della Repubblica, su
proposta del Ministro della difesa.

Le ricompense al valore traggono origine dall'ordine dei decorati al valor
militare istituito da Vittorio Amedeo III il 21 maggio 1793. Caduto in disuso
durante il periodo della dominazione napoleonica, venne riproposto il 1º
aprile 1815 da Vittorio Emanuele I. Lo stesso sovrano ne abrogò l'istituzione
pochi mesi dopo, il 4 agosto 1815, sostituendo le medaglie al valore con
l'ordine militare di Savoia (oggi d'Italia).

Nel 1833, Carlo Alberto riconosciuto che i titoli richiesti per la concessione
dell'Ordine militare erano troppo severi, ristabiliva la possibilità di
concedere medaglie al valore (oro ed argento) in premio a generosi atti
compiuti in guerra e in pace da militari.

Con regio decreto 25 maggio 1915, n. 753 venne stabilito il numero massimo
conferibile di tre medaglie d'oro o d'argento al valor militare. Per le
ulteriori azioni di valore era previsto l'avanzamento di grado. Questa
limitazione venne abolita con regio decreto 15 giugno 1922, n. 975.

Durante la seconda guerra mondiale successivamente all'armistizio stipulato
tra il governo italiano e forze angloamericane nel settembre 1943 la
neocostituita Repubblica Sociale Italiana, schieratasi con i tedeschi, adottò
nell'arco temporale 1943-1945 il medesimo medagliere governativo, in tutto
uguale a quello vigente all'epoca ad eccezione delle insegne regie sostituite
con simbologie fasciste (il gladio per le medaglie e l'aquila imperiale per la
Croce di guerra). A seguito della sconfitta del nazifascismo in Italia nel
maggio 1945 il medagliere della R.S.I. non è stato riconosciuto né dal Regno
d'Italia né della Repubblica Italiana, in quanto ad essi contrapposto.

Le decorazioni al valor militare erano e sono suddivise nelle seguenti classi:

La legge 31 dicembre 1848, n. 863 (pubblicato sulla Gazzetta Piemontese n. ?
del 1849) istituì il soprassoldo per le Medaglie d'oro e d'argento al valor
militare.

Il regio decreto 8 dicembre 1887, n. 5100 (pubblicato sulla Gazzetta Ufficiale
del Regno d'Italia n. 298 del 20 dicembre 1887[3]) convertì tutte le Menzioni
onorevoli al valor militare concesse tra il 1848 e il 1887 in Medaglie di
bronzo al valor militare. Fu introdotto, inoltre, per le Medaglie di bronzo al
valor militare, il limite al massimo di tre conferimenti e la portabilità di
una sola medaglia/nastrino, il secondo e terzo conferimento venivano
evidenziati con una o due fascette di bronzo, sul nastro del primo
conferimento, su cui era incisa la data dell'azione alla quale si riferiva la
nuova ricompensa ottenuta.

Il regio decreto 28 dicembre 1902, n. 563 (pubblicato sulla Gazzetta Ufficiale
del Regno d'Italia n. 24 del 30 gennaio 1903[4]) abolì per la Medaglia di
bronzo al valor militare il limite dei conferimenti e della portabilità delle
medaglie/nastrini.

Il regio decreto 25 maggio 1915, n. 753 (pubblicato sulla Gazzetta Ufficiale
del Regno d'Italia n. 139 del 2 giugno 1915[5]) introdusse per le Medaglie
d'oro e d'argento al valor militare un limite massimo di tre conferimenti
complessivi e la portabilità di al massimo tre medaglie/nastrini.

Il regio decreto 1º luglio 1915, n. 1072 (pubblicato sulla Gazzetta Ufficiale
del Regno d'Italia n. 178 del 17 luglio 1915[6]) stabilì la concessione anche
sul campo delle Medaglie d'argento e di bronzo al valor militare.

La legge 13 gennaio 1918, n. 17 (pubblicato sulla Gazzetta Ufficiale del Regno
d'Italia n. ? del? 1918) istituì il soprassoldo anche per la Medaglia di
bronzo al valor militare.

Il regio decreto 16 dicembre 1918, n. 2028 (pubblicato sulla Gazzetta
Ufficiale del Regno d'Italia n. 17 del 21 gennaio 1919[7]) decretò che le
Medaglie d'argento e di bronzo al valor militare postessero essere concesse
sul campo anche dal Governatore di Tripolitania.

Il regio decreto 19 gennaio 1922, n. 295 (pubblicato sulla Gazzetta Ufficiale
del Regno d'Italia n. 71 del 25 marzo 1922[9]) introdusse nuovamente la
limitazione per le Medaglie d'oro e d'argento al valor militare
complessivamente ad un massimo di tre conferimenti e la portabilità di tre
medaglie/nastrini, per un'ulteriore quarta concessione Medaglie d'oro o
d'argento al valor militare si concedeva una Medaglia di bronzo caricata di
una croce di bronzo ridotta sul nastrino.

Il regio decreto 15 giugno 1922, n. 975 (pubblicato sulla Gazzetta Ufficiale
del Regno d'Italia n. 176 del 27 luglio 1922[10]), abolì di nuovo le
limitazioni alle Medaglie d'oro e d'argento al valor militare, prevedendo che
potessero esserci illimitati conferimenti e la portabilità di illimitate
medaglie/nastrini.

Il regio decreto 18 marzo 1923, n. 575 (pubblicato sulla Gazzetta Ufficiale
del Regno d'Italia n. 75 del 30 marzo 1923[11]) estese le normative sul Valor
Militare alle nuove Province del Regno.

Il regio decreto 2 luglio 1925, n. 1215 (pubblicato sulla Gazzetta Ufficiale
del Regno d'Italia n. 171 del 25 luglio 1925[12]) estese le normative sul
Valor Militare alla Regia Aeronautica Militare.

Il regio decreto 4 novembre 1932, n. 1423 (pubblicato sulla Gazzetta Ufficiale
del Regno d'Italia n. 261 del 12 novembre 1932[13]) precisò le nuove
disposizioni per la concessione delle medaglie e della croce di guerra al
Valor Militare.

Il regio decreto legge 21 gennaio 1935, n. 116 (pubblicato sulla Gazzetta
Ufficiale del Regno d'Italia n. 54 del 5 marzo 1935[14]) precisò i termini di
Valor Militare.

Il decreto legislativo luogotenenziale 21 agosto 1945, n. 535 (pubblicato
sulla Gazzetta Ufficiale del Regno d'Italia n. 112 del 18 settembre 1945[15])
revocò delle concessioni di medaglie al valore che non si riferiscano ad atti
di valore compiuti in guerra in favore degli appartenenti alla disciolta
Milizia Volontaria Sicurezza Nazionale e sue specialità, nonché alle disciolte
milizie speciali. Inoltre, furono revocate le concessioni di decorazioni
disposte in favore delle predette categorie (Corpo Truppe Volontarie) in
dipendenza di atti compiuti nella guerra civile spagnola (luglio 1936 \-
aprile 1939).

La legge 6 marzo 1953 n. 178 (pubblicata sulla Gazzetta Ufficiale della
Repubblica Italiana n. 81 dell'8 aprile 1953[16]) modifica il precedente
decreto legislativo luogotenenziale riguardo alle medaglie al valore che non
si riferiscano ad atti di valore compiuti in guerra da appartenenti alla
M.V.S.N., riconcedendole sempreché possano escludersi dalla concessione natura
e finalità politiche.

Per le medaglie di oro, argento e bronzo al valor militare era previsto un
_soprassoldo_ , che fu modificato in _assegno_ con la Legge n° 212 del
05.03.1961 (pubblicata sulla GURI n° 91 del 12.04.1961); la stessa Legge
estense l’ _assegno_ anche alla croce al valor militare.

Altri progetti

