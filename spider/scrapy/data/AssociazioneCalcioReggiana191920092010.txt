![1leftarrow
blue.svg](//upload.wikimedia.org/wikipedia/commons/thumb/d/d6/1leftarrow_blue.svg/16px-1leftarrow_blue.svg.png)_Voce
principale: **Associazione Calcio Reggiana 1919**._

Questa voce raccoglie le informazioni riguardanti la **Associazione Calcio
Reggiana 1919** nelle competizioni ufficiali della stagione **2009-2010**.

La Reggiana si trova con un nuovo allenatore e una squadra completamente
rimaneggiata rispetto alla stagione precedente. La stagione inizia con
l'eliminazione dalla Coppa Italia da parte dell'Empoli. I _granata_ non
riescono a trovare il giusto equilibrio in campo e cambiano numerose volte il
modulo, con risentimenti in campionato. Così fino a novembre la Reggiana si
trova a galleggiare tra play-off e play-out a metà classifica, fino a quando
il 22 novembre i granata battono al Giglio il Pescara (una delle squadre
favorite alla promozione) per 2 a 1 con reti di Stefani (che per una serie di
giornate sarà capocannoniere del campionato) e Ingari. Da allora gli uomini di
Dominissini ottengono una serie di 7 vittorie consecutive che li porteranno a
raggiungere la vetta della classifica. Grazie alla spinta dei giocatori delle
fasce (Nardini, Viapiana e Anderson), la finalizzazione di Saverino e la regia
di Alessi e Paolo Rossi la squadra crea un proprio stile di gioco. Ma nella
partita contro il Real Marcianise un intervento molto duro su Saverino lo
mette fuori causa per quasi 3 mesi. La Reggiana, privata del veloce
centrocampista, perde in casa contro il Portogruaro e poi contro la Cavese,
terzultima in classifica. A causa di una serie di squalifiche e soprattutto
infortuni (che riempiranno l'infermeria fino a fine stagione), il finale di
campionato vede i granata in difficoltà: a partire dalla partita col
Portogruaro nelle ultime 13 giornate la Reggiana perde 6 partite ne pareggia 4
e ne vince solo 3 (tra cui la vittoria per 2 a 1 contro il Verona capolista al
Bentegodi). La squadra di Dominissini riesce, nonostante i risultati, a
restare in zona play-off; ma alla penultima giornata vengono scavalcati dal
Rimini, vittorioso col Verona, e si piazzano sesti. La trentaquattresima e
ultima giornata vede la Reggiana impegnata in casa contro la Ternana che le è
davanti di soli 3 punti e il Rimini sfidare il Giulianova penultimo e già
destinato ai play-out. L'unica speranza per i granata di riagguantare i play-
off è vincere (raggiungendo a pari punti la Ternana ma scavalcandola grazie
agli scontri diretti a favore). Dominissini è costretto a mettere in campo una
formazione riserve a causa delle assenze: un giocatore squalificato, quattro
infortunati lungodegenti e tre acciaccati in campo. Il primo tempo al Giglio
(davanti a quasi 4000 spettatori) finisce senza reti. Nella ripresa arriva il
gol che porta la firma di Riccardo Nardini e che consentirà ai granata di
vincere la partita. La Reggiana accede, quindi, ai play-off. Gli spareggi
assegnano ai granata il Pescara, secondo in classifica. La Reggiana nelle due
settimane successive non riesce a recuperare completamente gli infortunati e
così nella gara d'andata (che si gioca a Reggio Emilia il 23 maggio), come
contro la Ternana, la formazione è fortemente rimaneggiata. La partita non
offre particolari emozioni ma è il Pescara (davanti a 2500 suoi sostenitori
giunti al Giglio su un totale di quasi 8000 paganti) a giocare meglio e sia
Tomasig che il palo (colpito da Soddimo al 94') salvano la squadra di casa. Il
match termina 0-0. Al ritorno gli emiliani possono solo vincere, ma complice
la cornice di pubblico dello Stadio Adriatico (ben 15000 presenti sulle
tribune, circa 2-300 i tifosi venuti da Reggio Emilia) e la miglior
preparazione atletica degli avversari, la Reggiana esce sconfitta per 2-0
(Reti di Massimo Ganci al 17' e di Francesco Zizzari al 73') e viene
estromessa dagli spareggi.

Fonte:  Lega Pro Prima Divisione - Statistiche, Lega Pro.  
Legenda:  
**Luogo** : C = Casa; T = Trasferta. **Risultato** : V = Vittoria; N =
Pareggio; P = Sconfitta.

