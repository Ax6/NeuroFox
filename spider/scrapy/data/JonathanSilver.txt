**Jonathan Silver** (1950) è un batterista statunitense.

È stato il secondo batterista del gruppo di rock progressivo Genesis, nonché
l'unico membro non britannico nella storia della band. Sostituì Chris Stewart,
il batterista fondatore del gruppo, nell'estate del 1968 e, un anno dopo,
venne a sua volta sostituito da John Mayhew. Ha partecipato all'album _From
Genesis to Revelation_ e appare nel box set _Genesis Archive 1967-75_. Vive a
Londra con sua moglie, Lucy, e i suoi figli, Leo, Max, e Libby. È conosciuto
anche con il diminutivo **John**. Nel 1973 Mike Rutherford, Phil Collins e
Anthony Philips registrarono una canzone dedicata a John Silver intitolata
"Silver song", pubblicata nell'edizione rimasterizzata del disco "The Geese
and the Ghost" (2007). John Silver negli anni '70 collabora con il suo vecchio
compagno di band Anthony Philips, per il quale suona la batteria nel brano
"Fantomas opening theme" facente parte dell'album "Archive Collection Volume
II" del 2004, registrato nel 1973.

