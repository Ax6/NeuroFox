**John William Mauchly** (Cincinnati, 30 agosto 1907 – Ambler, 8 gennaio 1980)
è stato un inventore e ingegnere statunitense.

Nato in Ohio, insieme a J. Presper Eckert inventò uno dei primi calcolatori,
chiamato ENIAC (acronimo di _Electronic Numerical Integrator and Computer_ ),
leggendario primo computer general purpose della storia elaborato
all'Università della Pennsylvania, dove Mauchly era docente di ingegneria
elettrica. Il processore serviva a calcolare le traiettorie balistiche per
l'esercito statunitense ed entrò in funzione negli anni '40.

Si è interessato anche allo sviluppo di altri calcolatori sempre più avanzati,
nonché della diffusione degli stessi nei diversi settori di applicazione, come
quelli militare, industriale, amministrativo e scientifico. Il suo nome è
infatti legato anche all'EDVAC, al BINAC e all'UNIVAC I.

Altri progetti

