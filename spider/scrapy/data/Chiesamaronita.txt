La **Chiesa maronita** è una Chiesa sui iuris patriarcale in comunione con la
Chiesa cattolica. Riti e liturgia derivano dalla tradizione antiochena. La
lingua liturgica tuttora adottata è il siriaco. Il titolo «Mar» significa
“santo” in aramaico. I patriarchi maroniti portano come secondo nome
«Boutros», in riferimento a San Pietro, fondatore della Chiesa di Antiochia.

Quella maronita è l'unica Chiesa d'Oriente rimasta sempre fedele alla Sede
Apostolica. Conserva un elemento di autonomia, come le altre chiese cattoliche
orientali patriarcali: il patriarca viene eletto dal Sinodo dei vescovi e
soltanto dopo l'elezione fa professione di comunione con il pontefice romano.

I sei principali riti della tradizione cattolica sono: alessandrino,
antiocheno, armeno, caldeo, di Costantinopoli (bizantino), e latino (romano).
La Chiesa maronita segue il rito antiocheno[1]. Essendo in piena comunione con
il Sommo Pontefice, un cattolico romano può frequentare i riti di una
parrocchia del rito orientale e qui ricevere tutti i sacramenti[2].
Ugualmente, i fedeli maroniti, che risiedano in luoghi distanti da una Chiesa
del proprio rito, possono partecipare alla vita di un'altra comunità della
Chiesa cattolica di differente rito, pur restando parte della Chiesa
maronita[3].

Il sinodo patriarcale della Chiesa maronita nel 2003-2004 ha identificato
cinque elementi distintivi della Chiesa maronita:

La Chiesa maronita prende il nome dal suo fondatore, san Marone († 410), un
asceta siriaco amico di Giovanni Crisostomo che la istituì nel IV secolo. Dopo
la sua morte, nel 452 i suoi discepoli costituirono un monastero nei pressi
del suo sepolcro, ad Apamea, sulle rive del fiume Oronte. Fin dalle origini la
comunità maronita seguì il Patriarca di Antiochia. Quando la regione divenne a
maggioranza monofisita (V-VI secolo), la comunità dovette trasferirsi in una
regione più interna del Libano.

Nel VII secolo la comunità maronita fu rifondata e organizzata da un santo
monaco, l'abate del monastero di Brad, in Siria. Giovanni Marone fu il primo
maronita a ricoprire la dignità episcopale; l'ordinazione avvenne nel 676 e in
seguito - nel 685 \- fu eletto Patriarca di Antiochia. Fu il primo maronita a
ricoprire questo incarico. Per sfuggire a una persecuzione, decise di lasciare
la Siria e dirigersi verso il Libano. San Marone trascorse la sua esistenza su
una montagna della Siria che condormente è ritenuta essere il _Kefar-Nabo_ ,
nel _Ol-Yambos_ (Tauro, odierna Turchia). Si stabilì a Kfarhy, dove fece
costruire un nuovo monastero nel quale depositò la reliquia più preziosa per i
maroniti: il cranio di san Marone. Da esso deriva il nome del monastero:
_Monastero di Ras Marun_ (cranio di Marone). Da quell'epoca il monastero è la
sede patriarcale maronita.

Dopo il 685 la Chiesa di Antiochia si divise tra calcedonesi e non
calcedonesi, che divennero la maggioranza. La comunità maronita scelse di
rimanere calcedonese e non si riconobbe più nel patriarca Teofane. Iniziò un
periodo di autonomia: i monasteri diventarono sedi vescovili.

All'epoca delle Crociate la Chiesa maronita riallacciò i rapporti con la
Chiesa di Roma, da cui non si era mai formalmente separata. L'unione venne
suggellata alcuni secoli dopo, nel 1584, con la fondazione, durante il
pontificato di Gregorio XIII, del Collegio maroniano di Roma.

I maroniti furono protetti anche dalla Francia, durante il dominio ottomano
del Vicino oriente.

Fino al XVIII secolo il patriarcato maronita era solo formalmente suddiviso in
eparchie: di fatto i vescovi erano tutti considerati come ausiliari del
patriarca, l'unica vera guida della nazione maronita. In più occasioni
Propaganda Fide era intervenuta per ordinare la suddivisione canonica del
patriarcato, ma i suoi decreti erano rimasti lettera morta. Il sinodo del
Monte Libano del 1736 istituì canonicamente le eparchie in numero di 8, oltre
la sede patriarcale, definendone per ciascuna le giurisdizioni territoriali:
Aleppo, Beirut, Jbeil ( _Byblos_ ) unita a Batrun ( _Botrys_ ), Cipro,
Damasco, Baalbek ( _Heliopolis_ ), Tripoli e Tiro-Sidone. La Santa Sede
approvò le decisioni del sinodo con la bolla _Apostolica praedecessorum_ di
papa Benedetto XIV del 14 febbraio 1742. Questa suddivisione è rimasta fino
agli inizi del XX secolo, quando fu creato il vicariato patriarcale d'Egitto
(1904; oggi eparchia del Cairo) e furono distinte le sedi di Tiro e di Sidone
(1906).

Quando il Libano ottenne l'indipendenza, nel 1943, i poteri del nuovo stato
furono ripartiti fra le principali comunità religiose. I maroniti, che
costituivano la maggioranza relativa della popolazione, ebbero la presidenza
della repubblica, carica che hanno continuato a detenere fino ad oggi.

Il Patriarcato di Antiochia dei Maroniti ha sede a Bkerké, in Libano; il
patriarca ha il titolo di "Patriarca di Antiochia e di tutto l'Oriente",
sebbene sussistano dubbi circa il suo diritto di fregiarsi del titolo
antiocheno, diversamente dagli altri quattro Patriarchi di Antiochia (siriaco-
ortodosso, greco-ortodosso, siro-cattolico e greco-cattolico), le cui origini
sono direttamente legate alla storia della grande città siriaca.

L'attuale patriarca è anche il quarto cardinale maronita nella storia della
Chiesa cattolica, continuatore in tale posizione dei suoi tre predecessori.

I maroniti più famosi del mondo, al di fuori dell'ambito ecclesiastico, sono
probabilmente il poeta libanese Khalil Gibran e il cantante canadese Paul
Anka, i cui nonni paterni erano Maroniti del Libano. Nel campo degli affari è
invece nota la famiglia Sursock.

La Chiesa è organizzata in 27 diocesi in 16 Paesi:

Elenco dei Presidenti del Sinodo della Chiesa maronita cattolica:

Altri progetti

