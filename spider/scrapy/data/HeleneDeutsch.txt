**Helene Deutsch** , nata **Rosenbach** (Przemyśl, 9 ottobre 1884 – Cambridge,
29 marzo 1982), è stata una psicoanalista austriaca. Helene Deutsch nacque a
Przemyśl, all'epoca nella Galizia austriaca, da genitori ebrei, Wilhelm e
Regina Rosenbach, il 9 ottobre 1884.[1] Allieva diretta di Freud, fu anche
l'analista didatta di Siegfried Foulkes e Viktor Tausk, con cui però
interruppe l'analisi poco prima che lui si suicidasse (lo storico della
psicoanalisi Paul Roazen sostiene che l'interruzione avvenne su richiesta
rivolta alla Deutsch da parte di Freud, perché sembra che Tausk avesse un
rapporto assai difficile con il padre della psicoanalisi).

La Deutsch si occupò in maniera particolarmente approfondita degli aspetti
psicoanalitici dell'identità femminile, e della specificità dello sviluppo
psicosessuale della donna (fornendo un inquadramento più articolato ed
equilibrato di alcuni aspetti della metapsicologia classica freudiana, che
operava marcate asimmetrie e per certi versi era più focalizzata sui processi
di sviluppo psicosessuale maschile).

Il suo concetto maggiormente conosciuto è la personalità "Come-Se", fenomeno
da lei descritto per spiegare la tendenza di certe donne ad assumere una falsa
identità strutturata sulle aspettative degli altri. [2]

Ha scritto vari lavori, dei quali i più noti:

