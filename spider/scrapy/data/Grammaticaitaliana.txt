La **grammatica italiana** presenta numerose analogie con quelle spagnola,
francese, portoghese, catalana e romena, con le quali divide la comune
appartenenza alla famiglia delle lingue romanze.

Si distingue soprattutto tra due tipi: indeterminativi e determinativi. I
primi servono ad indicare un elemento generico di un insieme, i secondi ad
indicare un elemento specifico di un insieme. Gli indeterminativi hanno
inoltre la proprietà di introdurre un'informazione nuova ( _ho visto un
cerbiatto_ ), mentre quelli determinativi ne indicano una già data (
_purtroppo il cerbiatto è già sparito_ ).

**Articolo indeterminativo**

Non esiste una forma plurale vera e propria; per essa si ricorre all'articolo
partitivo maschile ( **dei** , **degli** ) o femminile ( **delle** ).

**Articolo determinativo**

L'elisione di **gli** davanti a parola che inizi per _i_ e di **le** davanti a
parola che inizi per _e_ ("gl'individui", "l'erbe") è oggi poco comune.
Nell'uso formale e burocratico, quando l'elisione è facoltativa, si tende a
evitarla, specie se l'articolo è l'unica spia del genere del soggetto ( _la
autista_ , femminile); tuttavia viene ritenuto innaturale l'uso della forma
piena dell'articolo nello scritto, quando contrasta con l'uso orale.

La scelta dell'articolo è effettuata in base al suono iniziale della parola
immediatamente successiva, anche se questa non è il sostantivo cui si
riferisce, ma un'altra parte del discorso. La varietà di forme di articoli in
italiano è data dalle caratteristiche di questa lingua, che più di altre tende
ad evitare il formarsi di gruppi consonantici e vocalici, per preferire invece
una struttura alternata (consonante-vocale-consonante).[2]

Alcuni esempi:

Alle diverse forme di articolo determinativo corrispondono altrettante
varianti dell'aggettivo dimostrativo _quello_ : **quello** specchio, **quel**
comportamento, eccetera.

In italiano, l'ordine tra l'aggettivo e il sostantivo non è fisso, tuttavia la
tendenza è quella di mettere l'aggettivo dopo il sostantivo se questo indica
una qualità che caratterizza una cosa rispetto ad altre. Alcune categorie di
aggettivi hanno però un ordine fisso: quelli che indicano colore, forma o
nazionalità seguono sempre il sostantivo, mentre gli aggettivi possessivi sono
posti quasi sempre prima del sostantivo (tranne che per motivi di enfasi).

Quando c'è possibilità di scelta, si mette al secondo posto l'aggettivo se gli
si vuole dare una funzione distintiva:

A parità di genere, gli aggettivi e i sostantivi seguono le stesse regole
generali per la formazione del numero. Ovviamente, andando più in dettaglio ci
sono delle differenze, ma in linea di massima tali regole possono essere
riassunte come segue:

Ciascun sostantivo o nome in lingua italiana ha un genere (maschile o
femminile) e un numero (singolare o plurale). Mancano generi come il neutro e
numeri come il duale.

Manca, in italiano, anche la declinazione secondo i casi come nel latino. I
significati che altre lingue rendono con la declinazione (caso), in italiano
sono resi tramite preposizioni. Sostantivi privi della forma singolare o della
forma plurale vengono detti _difettivi_ (ad esempio: "le nozze"). Sono detti
_invariabili_ quelli le cui forme singolare e plurale sono identiche.

Le principali desinenze dei sostantivi sono le seguenti:

Tra le varie forme che si comportano altrimenti, si ricordano quelle maschili
in **-a** , con plurale in **-i** : poet **a** , poet **i** (per lo più parole
maschili della prima declinazione latina). Sono invariabili in italiano i
sostantivi che terminano in vocale accentata e quelli di una sola sillaba (
_la virtù / le virtù, il re / i re_ ), i sostantivi (quasi tutti di origine
straniera) che terminano in consonante ( _il bar / i bar_ ), i sostantivi che
terminano in **-i** non accentata ( _il bikini / i bikini, la crisi / le
crisi_ ), e diversi altri.[3]

Generalmente, il genere del sostantivo non è determinato dal suo significato.
Fanno eccezione a questa regola soprattutto i nomi di persona:

Gli aggettivi sono le parti del discorso che servono a modificare in qualche
modo il significato di un sostantivo.[4]

L'aggettivo più comune è quello qualificativo, il quale serve a definire la
qualità di una cosa o persona. In italiano, gli aggettivi hanno due generi
(maschile e femminile) e due numeri (singolare e plurale). Concordano per
genere e numero col sostantivo a cui si riferiscono. Le desinenze più
frequenti, molto somiglianti a quelle dei sostantivi, sono raggruppabili in
due classi (derivate direttamente dalle due classi di aggettivi latini):

Esistono anche aggettivi invariabili che cioè non variano per genere e numero,
come ad esempio alcuni aggettivi di colore (la penna rosa - le penne rosa - il
pastello rosa - i pastelli rosa; idem per "blu"), e le parole straniere
(atteggiamento dandy - un gruppo di persone dandy). Valgono in linea di
massima le stesse irregolarità che si riscontrano tra i sostantivi (cfr.
Plurale dei sostantivi nella lingua italiana).

(1) forma riflessiva alternativa

La 3a persona singolare è anche quella usata nelle forme di cortesia, talvolta
scritta usando l'iniziale maiuscola: "Le consegno il Suo pacco".

A differenza di quanto accade in altre lingue, in italiano l'aggettivo
possessivo è normalmente accompagnato da un articolo; tale articolo manca,
invece, laddove mancherebbe anche in assenza del possessivo («è sua abitudine»
corrisponde quindi a «è abitudine di X»; diversamente, «è _la_ sua abitudine»
corrisponde a «è _l'_ abitudine di X»)

L'articolo si omette davanti ai nomi di parentela preceduti da un aggettivo
possessivo che non sia "loro": ( _mio padre, tua madre, suo fratello, nostra
zia, vostro nipote_ , ma: _il loro padre, la loro madre_ ecc.). Vi sono però
alcuni nomi di parentela che ammettono l'articolo, come per esempio _mamma_ e
_papà_ , che vengono considerati come vezzeggiativi; inoltre, l'articolo si
usa quando i nomi di parentela sono al plurale (le mie sorelle), o sono
accompagnati da un attributo (la mia cara moglie).

Non hanno l'articolo alcuni appellativi onorifici quando sono preceduti da
forme di cortesia come sua e vostro (-a): _Sua Eccellenza, Sua Maestà, Sua
Santità, Vostro Onore, Vostra Altezza, Vostra Signoria_...

Il pronome sostituisce un sostantivo quando si preferisce evitare una
ripetizione nella frase. Inoltre, può indicare un oggetto o una persona
facilmente identificabile nel contesto (ad esempio, _io_ ). In tal caso, la
funzione del pronome è deittica.

Esistono pronomi personali soggetto ( _io, tu, egli_ ecc.) e pronomi personali
complemento. Questi ultimi si dividono in _atoni_ (primo esempio) e _tonici_
(secondo):

I pronomi atoni sono strettamente legati al verbo e vengono generalmente
anteposti ad esso ( _mi piace_ ) come clitici. Del resto, senza verbo non
vengono mai usati. I pronomi tonici ( _me_ ) hanno invece una posizione più
libera all'interno della frase e possono essere combinati ad una preposizione.

Per quanto riguarda la differenza di significato tra pronome atono e tonico,
possiamo notare come _regalo a te un libro_ oppure _a te regalo un libro_
concentrano l'enfasi sul complemento rispetto a quanto avviene nella struttura
più frequente, ottenuta con l'uso del pronome atono ( _ti regalo un libro_
).[5]

In italiano la forma di cortesia è la 3a persona femminile, scritta talvolta
con l'iniziale maiuscola; _Lei_ , _Loro_ : la forma al plurale, usata in
contesti molto formali, viene generalmente sostituita dalla vecchia forma
_Voi_.

A differenza di quanto accade in molte altre lingue, come ad esempio il
francese e l'inglese, il pronome personale soggetto in italiano è facoltativo
e viene sovente omesso. Viene espresso esplicitamente quando si desidera
enfatizzare il soggetto o quando occorre risolvere ambiguità davanti a voci
verbali identiche (ad esempio, tra le tre persone singolari del congiuntivo
presente); quando il soggetto non si può sottintendere, in alcuni casi è più
idiomatico ripetere il nome o usare un sinonimo o un pronome dimostrativo
anziché quello personale (es. _queste_ anziché _esse_ ). Il francese e
l'inglese hanno invece bisogno che il pronome venga specificato, dato che le
forme verbali coniugate a seconda delle diverse persone presentano forti
somiglianze tra di loro.

Le preposizioni sono una parte del discorso che serve a chiarire la natura di
un complemento nella frase semplice o, talvolta, di una subordinata
all'interno del periodo. L'italiano distingue tra preposizioni proprie e
improprie. Le preposizioni proprie _semplici_ sono **di** , **a** , **da** ,
**in** , **con** , **su** , **per** , **tra** , **fra**. Le preposizioni
_improprie_ sono così chiamate perché fungono anche da avverbi; tra esse,
**sopra** , **sotto** , **prima** , **dopo** , **vicino** , ecc. Le
preposizioni proprie semplici possono essere unite agli articoli determinativi
e formare così le preposizioni _articolate_. Non tutte le combinazioni tra
preposizione e articolo sono ammesse, come si può vedere dalla tabella
sottostante (le forme in _corsivo_ sono di uso ormai raro):

Combinazioni derivanti dalle preposizioni _per_ e _fra_ , come _pello_ ,
_pella_ , _pei_ , _frai_ e simili non sono più in uso dalla prima metà del
1900; di esse sopravvive soprattutto _pel_ , utilizzato nel registro elevato o
burocratico. L'uso delle preposizioni articolate formate da _con_ ed articolo
è tendenzialmente desueto e limitato solo al parlato.

I verbi in italiano si coniugano per persona (1a, 2a o 3a) e per numero
(singolare o plurale) del soggetto, per tempo (presente, passato, futuro), per
modo (indicativo, congiuntivo, condizionale, imperativo, infinito, gerundio e
participio) e talvolta per genere (maschile o femminile) del soggetto o
dell'oggetto. A differenza di altre lingue (ad esempio dell'inglese o del
francese) non è obbligatorio porre prima del verbo il pronome personale
soggetto dato che le desinenze tra le diverse persone utilizzate nella
coniugazione solo raramente permettono ambiguità.

I verbi italiani si raggruppano in tre gruppi principali per quanto riguarda
la coniugazione.

I tempi possono essere _semplici_ o _composti_ , questi ultimi sono tempi
formati da un verbo ausiliare (coniugato per persona, numero e modo) seguito
dal participio passato del verbo.

Nel caso di tempi composti, il participio può essere accordato:

mentre è invariante negli altri casi (es. _Hanno servit **o** la cena alle
otto in punto_).

La forma di cortesia è quella della 3a persona singolare; la stessa forma è
usata per il pronome impersonale **si**.

L'infinito è la forma del verbo che si trova nei dizionari, e ne distingue
l'appartenenza ad una delle tre coniugazioni a seconda della desinenza:

I verbi _fare_ e _dire_ , benché uscenti rispettivamente in _-are_ e _-ire_ ,
vengono spesso considerati facenti parte della 2a coniugazione perché derivano
dal latino _facĕre_ e _dicĕre_.

Questo modo è impersonale, cioè non si coniuga per persona o numero.

Ha due tempi:

È usato in forma sostantivata per esprimere l'azione descritta dal verbo:
"leggere è bello"

È spesso usato nelle proposizioni subordinate (causali, finali, relative)
quando il soggetto è lo stesso della proposizione principale: "ho corso per
arrivare in tempo" = ho corso affinché io arrivassi in tempo (non usata), ma
"ho corso affinché tu arrivassi in tempo".

Si può usare per sostituire una proposizione relativa con un'oggettiva: "vedo
gli uccelli volare" = "vedo gli uccelli che volano"; in tal caso il soggetto
della subordinata viene declinato all'accusativo "vedo lui che vola" = "lo
vedo volare".

In tutti questi casi, il tempo utilizzato dipende se si vuole esprimere
un'azione contemporanea (infinito presente) o anteriore (infinito passato)
rispetto alla proposizione principale.

Si usa inoltre come alternativa all'imperativo nel dare istruzioni.

Si usa infine, preceduto da _non_ , come negazione della seconda persona
singolare dell'imperativo presente.

L'indicativo si usa per esprimere condizioni oggettive, stati di fatto,
affermazioni. Consta di quattro tempi semplici:

ciascuno dei quali dà vita ad un tempo composto mediante ausiliare coniugato +
participio passato (pp):

**Tempo presente**

* I verbi delle terza coniugazione che ammettono, tra radice e desinenza, l'interfisso - _isc_ \- vengono detti, forse impropriamente, verbi _incoativi_ per analogia coi verbi latini che ammettevano il suffisso - _sco_ con, invece, effettivo valore _incoativo_ , ovvero d'indicare lo stato d'inizio o d'avvio dell'azione suggerita dalla radice verbale. Nei verbi italiani che ammettono l'aggiunta di - _isc_ -, tale infisso non ha alcun valore semantico, e non modifica quindi il significato originario del verbo che rimane sempre lo stesso, anche quando ammette entrambe le forme con e senza; _io nutro_ e _io nutr **isc** o_ sono equivalenti, e la forma _io nutrisco_ non assume il valore incoativo di "io inizio a nutrire". 

**Tempo imperfetto**

**Tempo passato remoto**

(1) per molti verbi della seconda coniugazione la desinenza è **-i** , ma
cambia la radice del verbo. ( _cadere > caddi_; _scrivere > scrissi_; _tenere
> tenni_; etc.)  
(2) per molti verbi della seconda coniugazione la desinenza è **-e** , ma
cambia la radice del verbo. ( _cadere > cadde_; _scrivere > scrisse_; _tenere
> tenne_; etc.)  
(3) per molti verbi della seconda coniugazione la desinenza è **-ero** , ma
cambia la radice del verbo. ( _cadere > caddero_; _scrivere > scrissero_;
_tenere > tennero_; etc.)

**Tempo futuro semplice**

Il condizionale si usa per esprimere eventi e situazioni subordinate a
condizioni e a seguito di proposizioni ipotetiche introdotte da _se_ \+
congiuntivo. Ha due tempi: uno semplice, il condizionale presente, e uno
composto, il condizionale passato, formato dal condizionale presente del verbo
ausiliare unito al participio passato del verbo; ad esempio, " _io avrei
parlato_ , _io sarei caduto_ ".

**Tempo presente**

Il congiuntivo si usa solitamente nelle proposizioni subordinate per esprimere
ipotesi o dubbi nei casi in cui la subordinata è retta da congiunzioni quali
"che", "se", "perché", "affinché".  
Ci sono due forme semplici di tempo:

che danno forma a due ulteriori tempi composti con l'ausiliare coniugato e il
participio passato:

Nei casi in cui il congiuntivo manca, si usa:

**Tempo presente**

**Tempo imperfetto**

**Uso dei tempi del congiuntivo**

La grammatica ha ereditato dalla grammatica latina, sia pure con delle
differenze, la _consecùtio tèmporum_ , cioè un insieme di norme che regolano
il rapporto tra i tempi e i modi di una frase principale (o sovraordinata) e
della frase subordinata per esprimere il rapporto di contemporaneità,
anteriorità, e posteriorità. Questo sistema di regole viene descritto qui con
l'esempio della subordinata al congiuntivo.

Per esprimere _contemporaneità nel presente_ (la frase principale usa un tempo
presente o futuro) si usa il congiuntivo presente:[7]

Per esprimere _contemporaneità nel passato_ (la frase principale usa il tempo
imperfetto o passato remoto) si usa il congiuntivo imperfetto:

Per esprimere _anteriorità al presente_ la frase subordinata deve avere il
verbo al congiuntivo passato:

Per esprimere _anteriorità al passato_ la frase subordinata deve avere il
verbo al congiuntivo trapassato:

Per esprimere _posteriorità_ , dato che il congiuntivo non ha tempo futuro, si
utilizza il futuro dell'indicativo:

La _posteriorità_ può essere indicata anche con il condizionale passato nel
caso che il tempo principale sia all'imperfetto:

Analoghe regole valgono per la scelta dei tempi dell'indicativo nella frase
subordinata.

L'imperativo si usa per formulare esortazioni. Rifiuta sempre il pronome
personale soggetto.

Per la prima e seconda persona plurale ( _noi_ e _voi_ ), le forme coincidono
con quelle del presente indicativo e vengono di solito considerate a tutti gli
effetti come forme dell'imperativo.[3] Per la terza persona, invece, viene
usata la corrispondente voce del congiuntivo ( _congiuntivo esortativo_ ).

Quando è seguito da pronome atono ( _-mi_ , _-ti_ , _-lo_ , _-la_ , _-ci_ ,
_-vi_ , _-li_ , _-le_ , _-ne_ es. "guarda **mi**!" = "guarda me!") il pronome
è in genere posposto.

La forma atona del pronome è però sempre proclitica (anteposta) con le voci di
terza persona, sia singolare che plurale (es. "Signora, **mi** guardi!";
"Signori, **mi** guardino!"; oppure: "signora, **mi** dica la verità!";
"Signori, **mi** dicano la verità!"). Il procedimento si realizza
concordemente alle regole sulle forme del congiuntivo presente, con le quali
l'imperativo della terza persona coincide perfettamente.

Il gerundio si usa con il verbo "stare" per la costruzione di frasi
progressive (" _sto andando a Roma_ ", quindi sono in viaggio), oppure al
posto di una frase subordinata temporale o causale (" _vedendo il sole, uscì_
). Esiste il gerundio **presente** , un tempo semplice, e il gerundio
**passato** , tempo composto formato dal gerundio presente dell'ausiliare e
dal participio passato del verbo: " _avendo parlato_ \- _essendo caduto_ ".  
A volte nel gerundio passato l'ausiliare è omesso, e rimane il solo participio
passato con la stessa funzione del gerundio, ed è impersonale come l'infinito.

Il participio _presente_ è la forma che esprime un soggetto nell'atto o nella
qualifica di chi compie l'azione: "il quorum è raggiunto se si recano a votare
la maggioranza degli **aventi** diritto al voto". È variabile per numero.

È indicata come _participio passato_ la forma usata principalmente per la
costruzione dei tempi composti.[3] Viene inoltre usato come aggettivo per
descrivere la persona o la cosa avente ricevuto un'azione: "i piatti lavati
vengono quindi asciugati" = "i piatti che sono stati lavati vengono quindi
asciugati" o "i piatti, dopo essere stati lavati, vengono quindi asciugati";
in quest'ultimo caso è declinato come un aggettivo.

Gli avverbi hanno la stessa funzione degli aggettivi ma non si riferiscono ai
nomi. Sono legati primariamente ai verbi (di qui il loro nome), ma possono
riferirsi anche ad un aggettivo oppure ad un altro avverbio. Gli avverbi sono
invariabili rispetto al genere ed al numero: (esempi: _presto, prima, male_ ).

Molti avverbi vengono derivati dagli aggettivi (strano→stranamente). Altri
costituiscono parole a sé stanti ( _presto, qui, adesso, avanti, poco, forse_
). Alcuni avverbi hanno la stessa funzione sintattica delle preposizioni:
_durante la cena; davanti all'automobile; prima di pranzo_ ).

Le congiunzioni uniscono tra di loro due parti di una stessa proposizione (
_io e te_ ), oppure due frasi ( _vado e torno_ ), spesso la frase principale e
la subordinata. Si tratta di parti invariabili del discorso, come anche gli
avverbi.[8]

Le interiezioni, che denotano l'espressione affettiva del parlante nel
contesto, sono parti invariabili del discorso che spesso variano per sfumature
di significato, e che non svolgono un particolare ruolo nel costrutto della
frase ( _ah, oh, ahi, ehi..._ ). Spesso sono derivate da altre parti del
discorso ( _povero me!_ ).

Altri progetti

