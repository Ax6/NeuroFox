_**Café Chantant**_ è un film del 1954 diretto da Camillo Mastrocinque.

È una raffinata antologia della rivista teatrale e radiofonica ispirata al
programma _cult_ della radio Rosso e nero, ideato e presentato da Corrado. Nel
film si vede il presentatore nel suo lavoro dietro le quinte e sulla scena
mentre introduce i numeri dei vari attori fra i quali Alberto Talegalli che
ripropone la macchietta del Sor Clemente; Ugo Tognazzi, Elena Giusti e
Raimondo Vianello che recitano due scene dalla rivista "Ciao fantasma" di
Giulio Scarnicci e Renzo Tarabusi; il Quartetto Cetra che canta "In un vecchio
palco della Scala" di Aldo Garinei e Giovannini, Gorni Kramer; le Peters
Sisters cantano "Merci beaucoup" di Gorni Kramer da " Attanasio cavallo
vanesio". Nino Taranto con Dolores Palumbo si esibiscono in una scena dalla
rivista "Sciò Sciò" di Nelli e Mangini.

Il sor Clemente con lo zio Angelino, si recano a assistere ad uno spettacolo
di rivista composto da varie scene e protagonisti, durante l'intermezzo si
recano nei camerini delle ballerine, dove arriverà improvvisamente
l'inaspettata e gelosa moglie, la contessa Gerza, che colpirà con l'ombrello i
malcapitati familiari mandandoli all'ospedale.

Piero Virgintino nella Gazzetta del Mezzogiorno del 18 giugno 1954 "Café
Chantant è un pretesto per mettere insieme scene comiche, canzoni e danze,
scelte tra quelle che ebbero maggior successo durante la scorsa stagione
teatrale. Mastrocinque si è assunto il facile compito di fotografare a colori
questo centone che spesso è divertente soprattutto per merito dei bravi
professionisti".

Incasso accertato a tutto il 31 marzo 1959 £ 134.639.923

