**Chukwuemeka Noubuisi "Emeka" Okafor** (Houston, 28 settembre 1982) è un
cestista statunitense, professionista nella NBA.

Entrambi i genitori di Emeka sono nativi della Nigeria. Lui, nato e cresciuto
a Houston, ha come squadra preferita gli Houston Rockets e come idoli Hakeem
Olajuwon (di origine nigeriana come lui) e Clyde Drexler.[1]

È cugino alla lontana di Jahlil Okafor, anch'egli cestista.[2][3]

Okafor giocava nella _Bellaire High School_ , insieme a John Lucas. Emeka mise
a segno 22 punti, 16 rimbalzi e 6 stoppate in media a partita, nella sua
ultima stagione.

Famoso nella University of Connecticut, dove era compagno di Charlie
Villanueva, Ben Gordon e Josh Boone, non solo per la sua bravura nello sport
ma anche per essere uno studente modello.

Già nella sua carriera nei college era famoso per la sua abilità difensiva,
soprattutto nelle stoppate, nell'anno della sua carriera al college fu
nominato miglior difensore e miglior giocatore della East Coast.

Il 5 febbraio 2007, il suo numero di maglia è stato ritirato da _UConn_.

Seconda scelta nel Draft NBA 2004 dietro a Dwight Howard, ha ricevuto nello
stesso anno il premio come miglior matricola della NBA, viaggiando con medie
di 15,1 punti, 10,9 rimbalzi, 0,9 assist e 1,7 stoppate a partita in un totale
di 73 match giocati con la maglia di Charlotte, partendo sempre titolare in
quintetto, battendo anche il suo amico Ben Gordon dei Chicago Bulls. Il 24
giugno 2005 i Bobcats hanno rinnovato il suo contratto per quattro anni. Nel
secondo anno della sua carriera ha giocato solo 25 partite con medie di 13,2
punti, 10 rimbalzi, 1,2 assist e 1,9 stoppate a partita a causa di un grave
infortunio. Il 28 luglio 2009 viene ufficializzato il suo passaggio ai New
Orleans Hornets (curiosamente, squadra che in passato aveva sede proprio a
Charlotte), in cambio del pariruolo Tyson Chandler.[4] Nel giugno 2012 passa
agli Washington Wizards insieme a Trevor Ariza in cambio di Rashard Lewis e
della 46ª scelta del Draft NBA 2012.[5]

Altri progetti

