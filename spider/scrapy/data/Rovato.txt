**Rovato** ( _Ruàt_ in dialetto bresciano[2]) è un comune italiano di 19 284
abitanti[1] della provincia di Brescia in Lombardia, situato nella parte
meridionale della Franciacorta, al confine con la bassa Bresciana e ai piedi
del **Monte Orfano.**

Il 2 giugno 2014 ha ottenuto il riconoscimento del titolo di città[3].

I primi insediamenti sulle colline della Franciacorta che circondano la città
risalgono al primo millennio a.C.. Insediamenti più certi sono quelli dei
Galli Cenomani che si stabilirono nella zona nel VI secolo a.C. Resti di
questi insediamenti sono stati trovati sul Monte Orfano, sul quale, secondo
una leggenda, era costruito un tempietto dedicato al dio Sole.

Dopo la scacciata della popolazione Cenomane da parte dei romani nel primo
secolo a.C., la Franciacorta crebbe d'importanza e si sviluppò attorno al
castrum di Rovato. In epoca romana il territorio di Rovato era attraversato da
un'importante strada romana, la _via Gallica_.

Con la caduta dell'Impero romano Rovato subì una serie di razzie che
terminarono nel 568 d.C. con l'arrivo dei Longobardi. Questi, convertitesi al
cristianesimo, ristrutturarono la fortificazione romana presente nell'area
dell'attuale convento della SS. Annunciata facendo di Rovato il centro
istituzionale dell'antica Franciacorta e costruirono sul Monte Orfano una
chiesa dedicata a San Michele, l'angelo guerriero patrono dei longobardi.

Abitanti censiti[4]  

Secondo i dati ISTAT al 31 dicembre 2010 la popolazione straniera residente
era di 3.905 persone. Le nazionalità maggiormente rappresentate in base alla
loro percentuale sul totale della popolazione residente erano:

Prodotto tipico di Rovato è il manzo all'olio, che viene festeggiato nella
cittadina durante il mese di novembre e che recentemente è stato tutelato con
il marchio De.Co[5]. Il piatto vanta una tradizione culinaria antichissima: la
prima ricetta, della nobildonna Veronica Porcellaga, è datata fra il 1.500 e
il 1.600, ma esistono altre ricette scritte anche del 1.800[6][7]. Rovato
vanta anche una lunga tradizione nel campo delle carni bovine, qui ogni anno
tra marzo e aprile si tiene una delle manifestazioni zootecniche più
importanti del Nord Italia: Lombardia Carne.

La città appartiene al territorio della Franciacorta: la sua produzione
vinicola è quindi legata al _Terre di Franciacorta DOC_ , come il bianco, il
bianco Vigna, il rosso e il rosso Vigna.

Gli aeroporti più vicini a Rovato sono i seguenti:

Rovato è dotata di un'uscita sull'Autostrada A4 (Rovato) all'altezza del Monte
Orfano e di una uscita sull'Autostrada A35 Bre.Be.Mi

Rovato è attraversata dalla ex strada statale 11 Padana Superiore. Inoltre
sono presenti la SP XI che collega la città a Iseo, la SP XII, che giunge fino
a Capriolo e la SP 16 che porta a Trenzano e Longhena.

Il territorio comunale è attraversato dalle linee ferroviarie Milano-Venezia e
Lecco-Brescia che si congiungono presso la stazione di Rovato, principale
scalo ferroviario della cittadina e situato nella parte sud del paese.

Nelle immediate vicinanze dello scalo, e ad esso raccordata, si trova la
stazione di Rovato Borgo, dove termina la derivazione Rovato-Bornato della
Brescia-Iseo-Edolo; su tale diramazione è inoltre presente, più a nord,
un'altra fermata a servizio del paese denominata Rovato Città.

Fino al 1956, da Rovato Borgo si dipartiva la ferrovia Cremona-Iseo in
concessione alla Società Nazionale Ferrovie e Tramvie, attivata per tratte a
partire dal 1911 e soppressa nel 1956[8].

Fra il 1897-1898 e il 1915 la località ospitò altresì una stazione e una
fermata, denominata Rovato Capo, poste lungo la tranvia Iseo-Rovato-Chiari;
tale impianto era completato da una diramazione per la stazione ferroviaria
esercita con tram a cavalli[9].

**Calcio:** La squadra di casa prende il nome di "REAL ROVATO FRANCIACORTA"
che nel 2017/2018 ha militato nel Girone D Seconda Categoria

Altri progetti

