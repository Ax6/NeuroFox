_**Playboy**_ (o _**Playboy Magazine**_ ) è una celebre rivista erotica
rivolta al pubblico maschile, fondata nel 1953 a Chicago da Hugh Hefner e
diffusa in tutto il mondo, sia nella versione originale sia in edizioni
locali. Fu la prima rivista esplicitamente dedicata alla fotografia erotica,
ed ebbe (anche grazie alla figura carismatica di Hugh Hefner) un ruolo non
irrilevante nel movimento noto come rivoluzione sessuale.

Negli anni settanta vendeva milioni di copie e il numero più venduto fu quello
del novembre 1972 dell'edizione USA, con 7.161.561 copie. La copertina fu
realizzata da Jack Niland secondo i principi della Dharma Art insegnati dal
maestro di meditazione tibetano Chogyam Trungpa Rinpoche. Una porzione del
paginone centrale di questo numero (dedicato alla _playmate_ Lena Sjööblom)
divenne un'immagine standard per il collaudo degli algoritmi di elaborazione
digitale delle immagini; l'immagine è nota nel settore col nomignolo di
_Lenna_ (o _Lena_ ).[1]

Dalla rivista si è sviluppata la _Playboy Enterprises_ , società quotata alla
borsa valori di New York con la sigla PLA, che si occupa dell'intrattenimento
per adulti attraverso praticamente ogni tipo di media. Il logo di _Playboy_
(una testa stilizzata di coniglio con un farfallino da smoking) è uno dei
marchi più noti e diffusi al mondo e in qualche modo oggetto di un "culto"
specifico (vengono venduti in tutto il mondo adesivi col logo di _Playboy_ da
applicare, per esempio, alla carrozzeria delle automobili). All'inizio il
simbolo della società era un cervo ( _stag_ ), richiamo al rito maschile della
caccia, ma anche delle serate per soli maschi, in cui si vedono in case
private filmini pornografici muti: _stag party_. Poi con un colpo di genio
grafico, il logo diventa un coniglio di bell'aspetto, giocherellone e sexy che
indossa uno smoking.

La rivista esordì nel 1953, il primo numero non aveva la data in quanto Hefner
dubitava ne sarebbe uscito un secondo, e da allora viene pubblicata
mensilmente proponendo servizi fotografici di nudo femminile insieme ad
articoli di costume, moda, sport, politica, interviste a personaggi illustri
di ogni settore, nonché contributi letterari di autori famosi (per esempio
Arthur C. Clarke o Stephen King). La linea editoriale adottata negli articoli
dedicati alla politica e alla società è in genere considerata di taglio
piuttosto _liberal_.

Il primo numero di _Playboy_ fu pubblicato nel dicembre del 1953 e venduto a
50 centesimi di dollaro. Vi compariva l'allora esordiente Marilyn Monroe, a
cui fu dedicato il primo "paginone centrale", in una foto scattata per
pubblicazioni precedenti da Tom Kelley, e comprata a modico prezzo da Hefner
da una casa editrice di calendari e poster di pin-up. La rivista, uscita senza
indicazione di data nel caso che non venisse pubblicato un secondo numero[2],
vendette l'intera tiratura di 53.991 copie. Una copia del primo numero in
condizioni perfette è un pezzo da collezione quotato nel 2002 attorno ai
5.000$.

Il logo della rivista fu disegnato da Art Paul e comparve per la prima volta
nel secondo numero. Hefner dichiarò di aver scelto l'immagine di un coniglio
con lo scopo di alludere in modo giocoso a un certo tipo di atteggiamento
sessuale.

Nel 1954 nasce la _Playmate_ , nota in Italia anche come _Coniglietta_. Un
anno dopo, nel luglio del 1955, nel pieghevole appare Janet Pilgrim, una delle
sue segretarie che accetta di posare nuda. Hugh ha trasformato la sua amante
nella coniglietta del mese: la distanza tra lavoro e sesso, pubblico e
privato, è minima. Pilgrim è il primo modello delle future famose-sconosciute
dell'era della TV dei decenni successivi e quindi teorizzate da Warhol con la
sua frase sul quarto d'ora di celebrità, che spetterebbe a chiunque. Inoltre
Hefner fa entrare la vita privata nel processo produttivo rendendo pubblica la
sua vita privata trasformando la segretaria e amante in "ragazza del mese". Il
genere di fotografia di nudo proposta da Playboy viene definita _softcore_ ,
contrapposto alla pornografia _hardcore_ introdotta inizialmente da
_Penthouse_[ _senza fonte_ ] e poi sviluppatasi, a partire dagli anni
settanta, nell'enorme mercato dell'editoria pornografica. Tra le altre
caratteristiche di _Playboy_ destinate a fare la storia delle pubblicazioni
_soft_ o _hardcore_ vi fu l'uso del "paginone centrale" (espressione poi
entrata nell'uso comune) dedicato interamente alla riproduzione di una singola
fotografia, in grande formato. Le modelle a cui vengono dedicati i paginoni
centrali della rivista vengono dette _playmate_ (letteralmente: "compagne di
giochi", ma in italiano "conigliette").

Dal 1955 al 1979 (con l'eccezione di un intervallo di sei mesi nel 1976), la
"P" di "Playboy" apparve decorata con un certo numero di stelline, variabile
da 0 a 12. Ne nacque una leggenda metropolitana secondo cui il numero di
stelle indicava una sorta di giudizio di Hefner sulla _playmate_ del mese
(sulla sua avvenenza o sulle sue prestazioni sessuali) o altre valutazioni di
questo tipo. Questa leggenda risultò essere infondata; il numero delle stelle
aveva a che vedere con i contenuti pubblicitari nazionali o internazionali di
una particolare edizione.

I contenuti di Playboy non sono limitati al nudo, ma spaziano tra
l'intrattenimento colto (già nel primo numero vi erano articoli sul jazz, sul
Decameron e brani di Sherlock Holmes) e il design. Nel tempo Hefner ha
realizzato per mezzo delle pagine del suo periodico, ma anche mediante le foto
della sua casa, e poi dei Playboy Club, la teatralizzazione dello spazio
domestico.

_Playboy_ , con il relativo impero commerciale che gli si stava affiancando,
ebbe il suo momento di maggior successo negli anni sessanta e settanta.

Nel 1969 la più esplicita rivista Penthouse arrivò negli Stati Uniti. La
rivalità fra le due riviste portò entrambe a pubblicare immagini di nudo
sempre più integrale per aumentare le rispettive quote di mercato e fu
definita da Hugh Hefner col nome scherzoso di _guerre pubiche_.

L'avvento di pubblicazioni concorrenti come Penthouse e in seguito di riviste
pornografiche in senso stretto (a cui si affiancarono negli anni ottanta i
prodotti porno per l'home video) e di riviste dedicate al pubblico maschile
dai contenuti più soft (come le europee Maxim, Max e FHM), intaccarono in modo
significativo la sua posizione sul mercato. Per contrastare questa
competizione, _Playboy_ ha agito principalmente modificando anche il proprio
target, e configurandosi in modo sempre più netto come una rivista "di lusso"
per uomini adulti di un certo livello culturale e sociale.

Christie Hefner, figlia di Hugh Hefner, divenne CEO di _Playboy_ nel 1988:
l'incarico è terminato nel 2009 perché Christie ha deciso di dedicarsi alla
beneficenza.[3]

La rivista ha celebrato nel gennaio 2004 il suo cinquantesimo anniversario,
con grandi feste a Las Vegas, Los Angeles, New York e Mosca. Playboy è anche
una delle riviste più diffuse al mondo, con circa trenta edizioni pubblicate
in ogni parte del mondo, dal Brasile al Giappone, dalla Lituania alle
Filippine, dalla Francia all'Argentina. L'edizione italiana, la cui
pubblicazione iniziò nel 1972, dopo alterne vicende, è scomparsa nel 2003 per
poi tornare in vendita nel 2008 (direttore Gian Maria Madella).

Nel marzo 2016, i diritti della rivista vengono venduti ad _Hammy Media Ltd_
(proprietario di uno dei siti pornografici più popolari del web, xhamster.com)
per una cifra intorno ai 500 milioni di dollari.

Una rubrica di _Playboy_ di particolare importanza sono le interviste mensili
a personaggi celebri, divenute famose per il loro livello di approfondimento.
Il testo dell'intervista viene estrapolato da confronti che possono durare
oltre 10 ore. Fra gli intervistatori più noti che hanno lavorato per _Playboy_
ci sono Alex Haley e Alvin Toffler. La rubrica _Playboy Interview_ ebbe inizio
nel settembre 1962 (volume 9, numero 9) con Miles Davis. Fra le tante
celebrità intervistate nel corso degli anni da _Playboy_ compaiono Jimmy
Carter, John Lennon, Fidel Castro, Ayn Rand, Vladimir Nabokov, Gabriel García
Márquez, Allen Ginsberg, Malcolm X, George Lincoln Rockwell, Kurt Vonnegut,
Bertrand Russell, Salvador Dalí, Martin Luther King Jr., Jean-Paul Sartre,
George Wallace, Cassius Clay, Madalyn Murray O'Hair, Orson Welles, Ralph
Nader, Arthur C. Clarke, Yasser Arafat, Steve Jobs, Stephen Hawking, Larry
Ellison, Shintarō Ishihara, Robert De Niro, Carl Sagan e Barbra Streisand.

Numerose celebrità hanno posato negli anni per _Playboy_[4]; fra le altre:

Cinema:

Musica:

Sport:

Televisione:

Moda:

Dal successo dell'edizione madre, ovvero quella americana, di _Playboy_ , sono
nate varie edizioni nazionali in Europa, tra cui si ricordano le edizioni in
lingua francese, spagnola, portoghese, greca, ucraina, tedesca, russa e
italiana.

Per l'edizione francese tra le varie celebrità (alcune delle quali note anche
in Italia e negli USA) che hanno posato in Copertina si ricordano:

Per l'edizione spagnola tra le varie celebrità (alcune delle quali note anche
in Italia e negli USA) che hanno posato in Copertina si ricordano:

Per l'edizione portoghese tra le varie celebrità (alcune delle quali note
anche in Italia e negli USA) che hanno posato in Copertina si ricordano:

Per l'edizione greca tra le varie celebrità (alcune delle quali note anche in
Italia e negli USA) che hanno posato in Copertina si ricordano:

Per l'edizione ucraina tra le varie celebrità (alcune delle quali note anche
in Italia e negli USA) che hanno posato in Copertina si ricordano:

Per l'edizione russa tra le varie celebrità (alcune delle quali note anche in
Italia e negli USA) che hanno posato in Copertina si ricordano:

Per l'edizione tedesca tra le varie celebrità (alcune delle quali note anche
in Italia e negli USA) che hanno posato in Copertina si ricordano:

Per l'edizione italiana tra le varie celebrità (alcune delle quali note anche
fuori dall'Italia) che hanno posato in Copertina si ricordano:

Dal successo dell'edizione madre, ovvero quella americana, di _Playboy_ , sono
nate varie edizioni nazionali in Asia, tra cui si ricordano le edizioni in
lingua giapponese e taiwanese. Si deve notare che le edizioni asiatiche, a
differenza di quelle europee, hanno la tendenza a portare in copertina
prevalentemente più star occidentali e rispetto alle autoctone.

Per l'edizione giapponese tra le varie celebrità (alcune delle quali note
anche in Italia e negli USA) che hanno posato in Copertina si ricordano:

Per l'edizione taiwanese tra le varie celebrità (alcune delle quali note anche
in Italia e negli USA) che hanno posato in Copertina si ricordano:

Altri progetti

