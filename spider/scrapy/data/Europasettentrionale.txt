![1leftarrow
blue.svg](//upload.wikimedia.org/wikipedia/commons/thumb/d/d6/1leftarrow_blue.svg/16px-1leftarrow_blue.svg.png)_Voce
principale: **Europa**._

L' **Europa settentrionale** (o _Europa del Nord_ , o _Nord Europa_ ) è la
parte settentrionale del continente europeo. In vari periodi della storia, la
regione è stata definita in modi diversi, ma in base alla ripartizione del
globo in macroregioni da parte delle Nazioni Unite oggi in genere include 8
stati:

Talvolta viene utilizzato il concetto ambiguo di stati scandinavi per
riferirsi alla regione, coprendo solo alcuni dei paesi nordici. Il termine più
strettamente include Norvegia, Svezia e Finlandia, comprese le isole Åland, le
Fær Øer e le isole Svalbard, oltre che i territori russi della Carelia e della
Penisola di Kola. Talvolta può inglobare anche l'Islanda e la Danimarca con
cui formano il consiglio nordico. L'Arcipelago britannico (incluse l'Isola di
Man e le Isole del Canale) vengono inglobati talvolta nel concetto di _Europa
Occidentale_.

I Paesi Baltici comprendenti Estonia, Lettonia e Lituania, vengono talvolta
considerati come parte dell' _Europa Orientale_ , in forza anche del concetto
di stati post-sovietici.[1] Geograficamente il termine baltico si riferisce a
tutti gli stati che si affacciano sul Mar Baltico. Occasionalmente altre aree
confinanti quindi con il Mar Baltico e il Mare del Nord come la Russia nord-
occidentale, la Polonia del nord, il Benelux e la Germania settentrionale,
vengono inglobati nel concetto di _Europa Settentrionale_.

Prima del XIX secolo, il termine _nordico_ o _settentrionale_ era comunemente
usato per riferirsi all'Europa del Nord in un senso che includeva i Paesi del
Nord, la Russia europea, i Paesi Baltici (al tempo la Livonia e Curlandia) e
l'Islanda.

In tempi più recenti, quando l'Europa era dominata dalla regione mediterranea
(Impero romano), ogni parte del continente non contigua all'impero era
definita come Europa del Nord, inclusa la Germania e l'Austria. Questo
significato è tuttora in uso in alcuni contesti, come nelle trattazioni sul
Rinascimento settentrionale. Nell'era medievale, il termine (Ultima) Thule era
usato per riferirsi a un luogo semi-mitico nelle estreme regioni
settentrionali del continente.

Nel contesto dell'Unione europea, sono comunemente appartenenti al gruppo
settentrionale:

Il Danevirke e il Canale della Manica sono spesso considerati come linea di
demarcazione tra Europa del Nord e del Sud poiché, almeno ad ovest, la maggior
parte delle terre a sud della linea era governata dai Franchi con Carlo Magno,
mentre la parte a nord della linea era del Regno d'Inghilterra, sotto Canuto
il Grande.

Altri progetti

