_**La Nazione**_ è il principale quotidiano di Firenze, distribuito su tutto
il territorio nazionale; è particolarmente diffuso in Toscana, Umbria e nella
provincia ligure della Spezia con numerose edizioni locali che
approssimativamente corrispondono alle varie province toscane ed umbre.

Fondato da Gaspero Barbera pochi mesi dopo l'annessione del Granducato di
Toscana al Regno di Sardegna, la Nazione è, nella storia della stampa
italiana, la prima testata che già al momento della nascita possedeva le
caratteristiche di un giornale quotidiano inteso in senso odierno, con uscita
giornaliera e con varie informazioni. Insieme alla _Gazzetta di Parma_ , che
comunque in origine non nasceva affatto come giornale quotidiano, la Nazione
si può considerare effettivamente il primo vero quotidiano distribuito su
tutto il territorio nazionale: il primo numero uscì il 13 luglio 1859.[2]

Da sempre ha avuto un orientamento moderato-conservatore. Attualmente forma
una rete con altri due quotidiani dello stesso gruppo editoriale (Poligrafici
Editoriale): _Il Resto del Carlino_ di Bologna e _Il Giorno_ di Milano, che
porta il nome di _QN Quotidiano Nazionale_.

I 150 anni dalla fondazione sono stati commemorati da un francobollo emesso
dalle Poste italiane. Oltre ad un numero speciale,[3] è stata organizzata una
serie di conferenze e una mostra itinerante e un libro celebrativo della
storia del giornale[3].

Sospeso per deliberazione del Comando Alleato in Italia il 12 agosto 1945, le
pubblicazioni furono riprese nel 1947 con la testata "La Nazione Italiana".

Dati Ads \- Accertamenti Diffusione Stampa

Le redazioni de _La Nazione_ sono presenti interamente sui territori regionali
della Toscana e dell'Umbria e nella provincia della Spezia.

Le redazioni locali si trovano nelle città di: Arezzo, Carrara, Empoli,
Firenze, Grosseto, La Spezia, Lucca, Massa, Montecatini Terme, Perugia, Pisa,
Pistoia, Pontedera, Prato, Sarzana, Siena, e Viareggio.

Altri progetti

