Nelle chiese della cristianità il **paramento liturgico** (dal latino _parare_
che significa preparare) è un tipo di abbigliamento che viene utilizzato
durante le celebrazioni liturgiche dai ministri o dai ministranti.

Prima della riforma liturgica avviata dal concilio Vaticano II si diceva
_paramento sacro_ ; oggi si parla di _paramento liturgico_ , in quanto si
riserva il termine "sacro" a ciò che è specificamente consacrato a Dio, mentre
per i paramenti non è mai stata prevista una "consacrazione", eventualmente
vengono "benedetti".

Alcuni dei paramenti liturgici sono nei colori liturgici del periodo dell'anno
liturgico o della particolare celebrazione.

Il termine "paramento liturgico" è riservato ai particolari tipi di
abbigliamento propri della liturgia, benché in essa si adoperino anche altri
abiti particolari che usano il clero (diaconi, presbiteri, vescovi) o i
religiosi fuori dalla liturgia per sottolineare il loro particolare stato.

Nella Chiesa cattolica di rito latino si utilizzano i seguenti paramenti
liturgici:

Alcuni paramenti sono stati aboliti o resi facoltativi o semplicemente caduti
in disuso:

Esistono inoltre indumenti ecclesiastici, che vengono utilizzati anche al di
fuori delle celebrazioni liturgiche, come l'abito talare e lo zucchetto,
mentre altri tipi di abbigliamento ecclesiastico come la greca o il ferraiolo
(che sono soprabiti) o il cappello romano (detto anche saturno), che si
indossano sopra la veste talare, non sono mai usati nella liturgia.

Tutte le vesti liturgiche presenti nelle Chiese di rito bizantino (cattoliche
e ortodosse) derivano da abbigliamenti in uso nell'Impero romano. Occidente e
Oriente in questo coincidono e mostrano la loro comune origine. Nulla nella
Liturgia cristiana è fine a se stesso, tanto meno i paramenti utilizzati. Gli
abbigliamenti servono dunque a contraddistinguere un ufficio e una funzione
all'interno della Chiesa un po' come la divisa serve a contraddistinguere il
soldato dal vigile urbano. I colori dei paramenti nelle chiese orientali
(cattoliche e ortodosse) non hanno un significato particolare o fisso. I
colori, in Oriente, non hanno quella fissità normativa che s'è imposta in
Occidente a partire dal periodo post-tridentino (XVI-XVII sec.) e la loro
importanza è piuttosto relativa.[1]

Man mano che un membro del clero avanza negli ordini, conserva i paramenti che
indossava. Dunque, il Lettore ha lo Sticario, il Suddiacono lo conserva
aggiungendo l'Orario. Il Diacono conserva l'Orario (che viene sciolto) e lo
Sticario, e si aggiungono le Epimanikia. Il Prete indossa lo Sticario, le
Epimanikia, e l'Orario, indossandolo su ambe due le spalle, mentre il Diacono
solo sulla spalla sinistra. Nella tradizione russa, il Presbitero riceve anche
la Croce pettorale di argento. L'Epigonatio non è una distinzione
dell'Archimandrita o dell'Arciprete essendo una distinzione di onore, come la
croce d'Oro, il Nabedrennik (che non esiste nella Chiesa Greca), la croce
rivestita di gioielli, la Skufiya e la Kamilavka (copricapi), ecc... sono
tutte distinzioni che vengono date dal Vescovo per merito. Il titolo di
Arciprete, o di Arciprete Mitroforo, o di Protopresbitero, sono dati dal
Vescovo come distinzioni non semplicemente di merito, ma anche di tipo
_gerarchiale_. Per esempio, un Protopresbitero è molto raro e, di solito, è il
rettore di una cattedrale patriarcale, oppure è il cancelliere di una
eparchia. Il titolo di Igumeno, viene dato ad un Abate di un monastero, mentre
quello di Archimandrita viene dato ad un Abate di una Grande Lavra, oppure ad
un Abate di tre o quattro monasteri. La distinzione dell'Archimandrita in
termini di vesti è il Mandìas che è diverso da quello dei monaci, il bastone
di legno e in alcuni casi il poter celebrare con il Tricherio ed il Dicherio.
La distinzione del Protopresbitero (e anche dell'Archimadrita) è di poter
celebrare la Divina Liturgia con le Porte Regali aperte fino alla comunione
del Clero. Questi sono solo alcune esempi di differenze tra le tradizioni
greca e slava.

Altri progetti

