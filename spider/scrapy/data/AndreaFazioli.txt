**Andrea Fazioli** (Bellinzona, 15 maggio 1978[1]) è uno scrittore svizzero di
lingua italiana.

Figlio di Michele Fazioli, giornalista ticinese della RSI. [2]

Nel 1998 vince il Premio Chiara giovani con il racconto _L'importante è
partire_ [3].

Nel 2004 si laurea in Lingua e letteratura italiana e francese all'Università
di Zurigo, con una tesi su Mario Luzi.

Ha lavorato come giornalista per il quotidiano ticinese Il Giornale del
Popolo, come giornalista e presentatore di programmi radiofonici e televisivi
per la Radiotelevisione svizzera di lingua italiana (RSI_(azienda)), come
assistente di letteratura francese all'università e insegnante di italiano
alle scuole medie e al liceo.

Nel 2014 scrive con Marco Pagani la sceneggiatura di _Notte noir_ , web serie
diretta da Fabio Pellegrinelli.

Nel 2015 scrive l'opera teatrale _Teoria e pratica della rapina in banca_ ,
rappresentata dalla Compagnia Teatrale Paravento di Locarno, con la regia di
Miguel Angel Cienfuego.

Pubblica nel 2005 con l'editore svizzero Dadò il romanzo _Chi muore si
rivede_. In questo primo giallo introduce il personaggio dell'investigatore
privato Elia Contini, protagonista in seguito di altri romanzi e racconti.
Contini abita a Corvesco, fittizio paesino nel Canton Ticino [4], ama i
cantautori francesi e il jazz; il suo hobby è camminare nei boschi per
fotografare le volpi.

