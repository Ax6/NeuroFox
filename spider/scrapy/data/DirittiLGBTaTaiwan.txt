Registrazione aperta alle coppie omosessuali

Registrazione non permessa

I **diritti LGBT** (di lesbiche, gay, bisessuali e transessuali) nella libera
repubblica di **Taiwan** sono stati considerati come esser tra i più
progressisti dell'Asia orientale; l'attività omosessuale sia maschile sia
femminile è del tutto legale, però ancora le coppie e famiglie composte da
persone dello stesso sesso non si trovano ad avere accesso alle protezioni
legali disponibili alle coppie eterosessuali.

Il potere esecutivo ("Executive Yuan") della repubblica ha introdotto la
proposta di legalizzazione del matrimonio tra persone dello stesso sesso già
nel 2003, ed è stato il primo paese dell'intero continente asiatico a farlo;
pur tuttavia a causa delle opposizioni ricevute non è stato poi possibile
votarlo).

La discriminazione sulla base dell'orientamento sessuale in materia di
istruzione e di occupazione è stata vietata a livello statale rispettivamente
nel 2003 e nel 2007.

Nel 2009 circa 25 mila persone hanno partecipato al gay pride (la sfilata
dell'orgoglio omosessuale), divenendo così la più grande manifestazione a tema
LGBT mai svoltasi in Asia; Il "Taiwan Pride" del 2012 ha superato questo
record, con una partecipazione effettiva di oltre di 65 mila cittadini, il che
ha portato molti a riferirsi al paese come uno dei luoghi più liberali del
continente[1][2][3].

L'attività sessuale privata tra adulti consenzienti e non a fine di lucro è
pienamente legale, anche se la costituzione non menziona espressamente
l'orientamento sessuale o l'identità di genere.

Alla fine di ottobre del 2003 il governo dell'isola ha proposto la concessione
di una legislazione favorevole ai matrimoni omosessuali; non solo, ma anche il
diritto di adozione da parte di coppie dello stesso sesso. Il tutto
all'interno d'una legge che menziona i diritti umani basilari per ogni
singolo; ha dovuto però affrontare l'opposizione di parte del parlamento ed è
stato bloccato e quindi non votata[4][5] e da allora si trova in fase di
stallo. Una nuova richiesta di disegno di legge è stata redatta nel 2012 da
gruppi per i diritti dei gay[6].

Il 22 dicembre 2014 è stata avanzata una proposta di modifica del codice
civile con l'intento di legalizzare anche il matrimonio omosessuale, ma ha
dovuto essere sottoposta a revisione da parte della "commissione giustizia":
se la modifica passasse la fase di commissione potrebbe poi essere votata nel
corso della sezione plenaria del parlamento ("Legislative Yuan") nel 2015. La
modifica, denominato emendamento di uguaglianza del matrimonio, introdurrebbe
termini neutri all'interno del codice civile in sostituzione di quelli che
implicano il matrimonio eterosessuale, una maniera efficace per poter così
legalizzare tutti i tipi di unioni. Essa permetterebbe anche alle coppie dello
stesso sesso di adottare bambini.

Yu Mei-nu del Partito Democratico Progressista (DPP), che è il convocatore
della sessione legislativo, ha espresso sostegno per l'emendamento, così come
hanno fatto più di 20 altri parlamentari dello stesso partito, oltre a due
dall'ecologista Taiwan Solidarity Union ed uno ciascuno dal Kuomintang
nazionalista e dal People First Party di centro-destra[7].

Nel maggio 2015 la città di Kaohsiung ha annunciato un piano per consentire
alle coppie dello stesso sesso di contrassegnare i loro partner nei documenti
civili a livello cittadino a fini di riferimento, anche se ciò non sarebbe
applicabile al settore sanitario; il Taiwan LGBT Rights Advocacy, una ONG, ha
criticato il piano come una semplice misura di presa in giro della comunità
senza avere alcun effetto sostanziale[8][9].

Il 17 giugno 2015, la capitale Taipei è la seconda città di Taiwan ad aprire
le registrazione per le coppie omosessuali[10].

La Corte Costituzionale il 24 maggio 2017 ha stabilito che l'attuale
normativa, che prevede che il matrimonio sia solo tra un uomo e una donna, è
incostituzionale. Il Parlamento ha ora due anni per emendare o approvare una
nuova legge, la quale potrebbe potenzialmente rendere Taiwan la prima nazione
in Asia a permettere il matrimonio omosessuale[11]. La Corte ha anche
stabilito che se il Parlamento non dovesse fare ciò nei prossimi due anni, le
coppie omosessuali avranno il diritto di sposarsi utilizzando la normativa
attualmente in vigore.

Nel 2007 è stata approvata una legge che vieta la discriminazione basata
sull'orientamento sessuale nel posto di lavoro[12]; già la discriminazione nei
confronti delle tendenze sessuali in materia d'istruzione in generale era
stata vietata nel 2003. Nel marzo 2010 il ministro della pubblica istruzione
taiwanese ha annunciato che a partire dal 2011 i libri di testo scolastici
devono includere anche argomenti sui diritti umani delle persone LGBT. Questa
riforma mira, secondo il comunicato emesso dal ministro " _a sradicare la
discriminazione, in quanto tutti gli studenti dovrebbero essere in grado di
crescere felicemente in un ambiente di tolleranza e rispetto_ "[13].

Durante gli anni '70 sono stati pubblicati i primi romanzi in cui era presente
l'argomento omosessuale. Più recentemente alcune serie TV e film a tematica
gay sono stati prodotti, guadagnando riconoscimenti ed attenzioni da parte
della comunità gay, ma non solo. Tra gli esempi più importanti possiamo citare
la serie televisiva _Crystal Boys_ tratta da un romanzo di Pai Hsien-yung e il
film _Formula 17_.

Il 1º novembre 2003 s'è svolta la prima parata dell'orgoglio gay all'interno
del mondo di lingua cinese, a Taipei, con la partecipazione di più di mille
persone[14]. Da allora ha avuto luogo a cadenza annuale, anche se ancora molti
partecipanti indossano maschere per nascondere la loro identità, in quanto il
tabù sociale nei riguardi dell'omosessualità è ancora forte in molti ambienti.

Nonostante ciò la sfilata del 2010 ha attirato più di 30 mila persone con una
sempre più crescente attenzione da parte dei mezzi di comunicazione e dei
partiti politici, anche grazie alla celebrità del regista taiwanese Ang Lee e
del suo celeberrimo film _I segreti di Brokeback Mountain_. Un altro regista
taiwanese, Zero Chou, ha diretto nel 2007 _Spider Lilies_ , che narra una
storia tra due donne: proiettato al festival di Berlino ha vinto il Teddy
Award come miglior film gay. Dal 2010, vi è stata anche una parata
dell'orgoglio gay di Kaohsiung , che ha attirato oltre 2.000 persone[15].

Nel 2011, con l'obiettivo di creare la dovuta consapevolezza nei riguardi del
matrimonio tra persone dello stesso sesso, più di 80 coppie di lesbiche hanno
svolto un'enorme cerimonia festiva attirando migliaia di persone tra parenti,
amici e semplici curiosi.[6]

Nel 2012 si è tenuto il primo matrimonio religioso omosessuale tra Fish Huang
e la sua partner You Ya-ting, officiato dal maestro buddhista Shih Chao-hui
che ha presieduto al rito.[16][17] In precedenza Chen Ching-hsueh e Kao Chih-
Wei avevano ottenuto di potersi sposare pubblicamente, dopo aver sostenuto una
lunga lotta legale[18][19].

Nell'estate 2013 il governo ha dato il proprio assenso nei riguardi del primo
matrimonio pubblico transgender del paese[20]. Attivisti LGBT hanno presentato
in ottobre un caso all'alta corte amministrativa di Taipei, citando fonti
d'intelligence anonime che accuserebbero la Cina, ma anche Stati Uniti e
Vaticano, di far pressioni indebite contro un pieno ed effettivo
riconoscimento del matrimonio omosessuale.[21]

Un sondaggio del 2006 ha concluso che le relazioni omosessuali erano
pienamente accettate dal 75% dell'opinione pubblica, contro un 25% di
fermamente contrari[22]. Un sondaggio del 2013 ha invece mostrato che il 76% è
a favore della parità di diritti per gay e lesbiche, mentre il 53% sostiene il
matrimonio omosessuale.[23].

Un sondaggio online del 2013 ha mostrato che il 53% dei Taiwanesi supporta il
matrimonio omosessuale e il 76% è in favore del riconoscimento di pari diritti
per gay e lesbiche[24]

Nel maggio 2015 PlanetRomeo, un social network LGBT, ha pubblicato il suo
primo Indice della Felicità Omosessuale (Gay Happiness Index - GHI). Uomini
gay da oltre 120 paesi al mondo hanno risposto a domande su come ritengono che
la società veda l'omosessualità, come pensano di essere trattati dalle altre
persone e quanto sono soddisfatti della loro vita. Taiwan si è classificato al
34º posto con un punteggio GHI di 54.[25]

Un sondaggio online del 2015 ha mostrato che il 59% di coloro che hanno
partecipato è a favore dell'approvazione di una legislazione che permetta alle
coppie omosex di stabilire relazioni simili al matrimonio, con il 75% di
supporto per il matrimonio omosessuale.[26]

La cinematografia taiwanese si è cimentata, sia in maniera seria che più
leggera, con le questioni riguardanti i diritti delle persone omosessuali (sia
maschi che femmine) e la loro realtà di vita. Tra i film che hanno
maggiormente riscosso un consenso di critica e pubblico - alcuni dei quali
distribuiti anche in Europa - ci sono:

Altri progetti

