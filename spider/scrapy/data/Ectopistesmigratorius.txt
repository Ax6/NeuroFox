![Map-Ectopistes-
migratorius.png](//upload.wikimedia.org/wikipedia/commons/thumb/8/87/Map-
Ectopistes-migratorius.png/240px-Map-Ectopistes-migratorius.png)In rosso: zona
di nidificazione; in giallo: zona di svernamento

Il **piccione migratore** o **colomba migratrice** ( _ **Ectopistes
migratorius**_ (Linnaeus, 1766)), oggi estinto, era un uccello di lunghezza
fra i 30 e i 46 cm molto diffuso in passato nell'America del Nord[2] anche se
si pensa che fosse raro prima del XVI secolo[3] all'inizio del XX secolo si
estinse.

A dispetto del nome italiano e di quello inglese di _Passenger pigeon_ , non
si trattava propriamente di un piccione, quanto piuttosto di una tortora,
strettamente imparentata con le tortore luttuose del genere _Zenaida_.

Questo columbide viveva in tutta la parte centrale e orientale degli Stati
Uniti, nel Canada e più raramente Guatemala, Bermude, Cuba, Francia, Austria,
Norvegia, Russia e Messico

All'arrivo dei coloni europei in America, il piccione migratore era
probabilmente la specie di uccello più numerosa al mondo, con una popolazione
globale probabilmente di diversi miliardi di individui[4].

Nel XVII secolo le colombe migratrici erano molto diffuse, ed esistono
numerose prove a sostegno di tale affermazione:

«Tra i vari uccelli che vi si possono osservare, i piccioni abbondano a tal
punto che quest'anno un uomo ne ha uccisi 132 con un solo sparo. Essi
passavano continuamente in stormi così fitti e vicini al suolo, che a volte
era possibile abbatterli a colpi di remi»

I nobili del tempo come il barone della Hontan descrivevano che era
impossibile contarli durante le migrazioni, così come l'ornitologo Wilson, nel
1840 e J. Audubon poco dopo. Si raccontava, anche se probabilmente esagerando,
che gli stormi in migrazione impiegassero interi giorni a transitare in una
data località. Nel 1870 si scoprì una colonia nel Canada che ricopriva una
superficie di 11 x 15 miglia. Erano talmente tanti che era impossibile
sopportare lo sbattere delle loro ali quando ci si trovava vicino ai loro nidi
(considerando che un singolo albero poteva contenere decine di nidi).

Il declino iniziò durante gli anni 1800 - 1870, a cui sopraggiunse un declino
molto più accentuato (negli anni 1870 - 1890).[5] Si presuppone che l'ultimo
esemplare di tale piccione fosse "Martha" morto il 1º settembre 1914 nello Zoo
di Cincinnati, nell'Ohio.

Fra le varie cause che portarono all'estinzione della colomba migratrice:

Le colombe migratrici si nutrivano di ghiande, castagne e frutta, semi di
acero, di carpine e di olmo, ciliegie e le prugne selvatiche, le bacche di
sambuco e quelle di molte altre piante.

Nidificavano ponendo un unico uovo che covavano per circa due settimane. Il
loro nido ricordava quello delle tortore e dei colombacci.

Sono note tre ricostruzioni dell'uccello, le quali si trovano tutte
nell'Extinction Park nel Parco Natura Viva. Uno dei pochissimi esemplari di
piccioni migratori, in Italia, è esposto presso il Museo di storia naturale
dell'Università di Pisa

Altri progetti

