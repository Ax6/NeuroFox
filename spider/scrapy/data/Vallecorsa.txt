**Vallecorsa** è un comune italiano di 2 541 abitanti della provincia di
Frosinone nel Lazio, nella media Valle Latina.

Il centro abitato si erge su una collina ai piedi del Monte Calvilli nei Monti
Ausoni. Ricca di uliveti, si caratterizza per la coltura di essi in
terrazzamenti costruiti su muri a secco: le "macére". Un'opera unica nel suo
genere, centinaia di km che si distribuiscono lungo tutta la superficie
collinare che circonda l'abitato, impressionante testimonianza della peculiare
operosità che contraddistingue il popolo vallecorsano.

Tale peculiarità è stata riconosciuta nel 2011 con l'inserimento delle
"macére" nei 123 siti del **Catalogo Nazionale dei Paesaggi Rurali Storici**
promosso da FAI, Consiglio d'Europa e Unesco[2]. Un volume dedicato
all'integrazione dell'opera umana con la natura nel corso dei secoli che
testimonia la necessità di salvaguardia e tutela del paesaggio rurale
vallecorsano. A seguito di ciò, il Comune di Vallecorsa insieme ad una
Cooperativa locale (La Carboncella) hanno redatto un Dossier presentandolo al
MINISTERO DELLE POLITICHE AGRICOLE E FORESTALI, che ne ha decretato
l'inserimento nel Registro dei Paesaggi Storici Rurali D'Italia, denominato
"OLIVETI TERRAZZATI DI VALLECORSA" con D.M. n.12869 del 02/05/2017.

Vallecorsa è situata nel territorio degli antichi Volsci, cadde poi sotto la
dominazione romana. Con la caduta dell'Impero Romano entrò a far parte del
Regno Longobardo, che, forse, portò o rinvigorì il culto di S. Michele.
Citazioni con la denominazione di _Valis cursae_ , _Valle de cursa_ , le
troviamo in documenti del periodo XI sec., ma già intorno al IX-XI sec., il
Comune aveva una definizione urbanistica quasi corrispondente all'attuale, con
un Castello e una cinta muraria. Compresa nel territorio dello Stato della
Chiesa, ne seguì le vicende. Conobbe un ampliamento oltre la cinta muraria in
coincidenza delle diverse dominazioni (Normanni, Francesi, Spagnoli) o del
mutare dei Signori (Dell'Aquila, Caetani, Colonna), o dell'arrivo di profughi
provenienti dai castelli abbandonati di Ambrifi e Acquaviva (XVI sec.).
Durante la dominazione napoleonica si accentuò il fenomeno del brigantaggio
anche nel territorio del Comune. Con l'unificazione d'Italia entrò a far parte
del Regno. Nel 2003 il Comune di Vallecorsa è stato insignito della Medaglia
d'Oro al merito civile per Decreto del Presidente della Repubblica.

Abitanti censiti[3]  

Schiere di bambini e bambine si recano nella Chiesa Matrice di San Martino per
la messa in onore di San Marco muniti dei dolci tipici a forma di _cervo_ ,
per i bambini, a forma di "pupetta", per le bambine. Dopo la messa si svolge
una processione lungo il centro storico che si conclude in piazza Plebiscito
(nei pressi di Porta Nova) dove viene impartita la benedizione ai dolci e ai
campi. Solo allora i bambini potranno mangiare i loro _cervi_ e le loro
_pupètte_. Si tratta di una festa dai chiari riferimenti atavici della
religiosità, che la tradizione cristiana ha ereditato e fatto propri. Si
collega agli antichi riti propiziatori, di iniziazione , della fertilità e del
ringraziamento. 25 aprile

Le processioni sono accompagnate dal suono mesto delle "terle" che
sostituiscono le campane durante la settimana santa. Rito risalente al
medioevo, la terla è uno strumento di legno con una o più ruote dentate,
montate su un perno e una tavoletta che sbattendo produce un rumore secco e
fragoroso.

Sabato pomeriggio prima della domenica di Pasqua.

Tradizione antichissima, un rito risalente al Medioevo. L'accensione dei
fuochi, veri e propri giganteschi falò, avviene con il metodo per percussione:
con un braccialetto di metallo (l'acciaino) si percuote una pietra focaia che
producendo scintille accende la stoppa. Solo allora il fuoco può accendere la
montagna di legni, tronchi e vecchi mobili per uno spettacolo che dura fino a
tarda notte.

L'Infiorata è uno degli appuntamenti più importanti dell'anno. Si tiene in
occasione della festa del Corpus Domini e coinvolge l'intera cittadinanza
nella organizzazione e realizzazione. Le ultime edizioni si sono
caratterizzate per il forte impatto artistico attraverso la realizzazione di
quadri fiorati che prendono spunto da opere d'arte di tema religioso. Dalle
21:00 del sabato sera il centro storico si riempie di infioratori che fino
all'alba colorano i vicoli, le piazze e le strade, dando sfogo alla loro vena
artistica. Al mattino la messa in San Martino e la Processione lungo il paese
coronano una due giorni all'insegna della tradizione, dell'arte e della fede.
(giugno)

In onore di Jacobella Cajetani: le quattro contrade (Porta Nova, Porta de
Suso, Porta de Missore, Porta Sant'Angelo) si sfidano per la conquista del
Palio di Jacobella

Quarta domenica di luglio

Nel 1950 Giuseppe De Santis girò alcune scene del suo film Non c'è pace tra
gli ulivi a Vallecorsa in mezzo agli uliveti della contrada _Cuicchi_. Le
immagini in questione sono quelle relative al finale in cui i carabinieri
cercano di arrestare Francesco Dominici Raf Vallone e terminano con la caduta
di Agostino Folco Lulli su una rupe. Sullo sfondo appare il monte Civitella
che fronteggia il paese[ _senza fonte_ ].

Nel 1960, all'epoca dell'indimenticato sindaco Vittorio Sacchetti, il regista
Vittorio De Sica girò la scena principale del suo capolavoro La ciociara
(Premio Oscar con Sophia Loren) proprio a Vallecorsa presso la Chiesa di Santa
Maria delle Grazie. La scena è quella dello stupro di Rosetta e di Cesira
nella chiesa suddetta ad opera dei reparti militari marocchini. Le scene
girate a Vallecorsa sono quelle esterne alla chiesa. L'interno della chiesa è
invece quello di San Francesco d'Assisi di Fondi[ _senza fonte_ ].

Nel 1927, a seguito del riordino delle circoscrizioni provinciali stabilito
dal regio decreto n. 1 del 2 gennaio 1927, per volontà del governo fascista,
quando venne istituita la provincia di Frosinone, Vallecorsa passò dalla
provincia di Roma a quella di Frosinone.

Altri progetti

