Coordinate: 41°53′52.21″N 12°28′49.61″E﻿ / ﻿41.897836°N 12.480447°E41.897836;
12.480447

Il **Ministero per i beni e le attività culturali** , noto anche con
l'acronimo **MiBAC** , è il dicastero del Governo della Repubblica Italiana
preposto alla tutela della cultura, dello spettacolo, e alla conservazione del
patrimonio artistico e culturale e del paesaggio.

L'attuale ministro è Dario Franceschini, in carica dal 5 settembre 2019, cui è
affidata anche la delega per il turismo.

L'attuale dicastero nacque dallo scorporo dal Ministero della pubblica
istruzione con la denominazione di "Ministero per i beni culturali e
l'ambiente", istituito nel 1974 dal governo Moro IV[2] e di lì a poco
ribattezzato "Ministero per i beni culturali e ambientali"[3]. Il primo
titolare del dicastero fu Giovanni Spadolini (vedi Ministri dei beni e delle
attività culturali e del turismo della Repubblica Italiana per la citazione
degli altri ministri incaricati dall'istituzione ad oggi).

Il nuovo ministero, programmaticamente definito "per" i beni culturali, a
rimarcare la volontà di creare un organo prevalentemente tecnico, raccolse, in
buona parte, le competenze e le funzioni in materia che erano prima del
Ministero della pubblica istruzione, quali le antichità e le belle arti, le
accademie e le biblioteche. A queste competenze e funzioni se ne aggiunsero
alcune del Ministero dell'interno, come gli archivi di Stato, e della
Presidenza del Consiglio dei ministri, come la discoteca di Stato, l'editoria
libraria e diffusione della cultura.

Nel 1998[4] fu poi istituito il "Ministero per i beni e le attività
culturali", che raccolse tutte le precedenti competenze e funzioni, alle quali
vennero aggiunte: la promozione dello sport e della impiantistica sportiva e
la promozione delle attività dello spettacolo in tutte le sue espressioni.
L'anno successivo la riforma Bassanini[5] confermò il dicastero
riorganizzandone la struttura, e anticipandone l'entrata in vigore dal 2001,
rispetto alla generalità degli altri ministeri.

Nel 2006, col governo Prodi II le competenze dello sport vennero assegnate al
nuovo Dipartimento per le Politiche Giovanili e le Attività Sportive, presso
la Presidenza del Consiglio dei ministri. Anche la promozione del turismo,
precedentemente affidata al Ministero dello sviluppo economico, venne affidata
alla Presidenza, presso il nuovo Dipartimento per lo sviluppo e la
competitività del turismo, tuttavia la responsabilità di questa struttura
venne affidata al ministro per i beni e le attività culturali Francesco
Rutelli, che era anche vicepremier. Col governo Monti il dipartimento venne
unificato a quello per gli affari regionali e all'ufficio per lo sport creando
il Dipartimento per gli affari regionali, il turismo e lo sport.

Nel 2013 il governo Letta affida al Ministro Massimo Bray le competenze del
turismo al Ministero, che assume dunque la denominazione di "Ministero dei
beni e delle attività culturali e del turismo"[6]. Nel 2018 il governo Conte I
affida la delega al turismo al MiPAAFT, ed il ministero riacquista la
denominazione "Ministero per i beni e le attività culturali"[7], salvo poi
tornare alla vecchia denominazione con il Governo Conte II.

La struttura organizzativa del dicastero è piuttosto complessa, ed è stata
oggetto di ripetute modifiche. La struttura ministeriale dispone di uffici di
diretta collaborazione del ministro e uffici propri del dicastero, a livello
centrale, nonché di uffici periferici.

La struttura organizzativa e amministrativa del Ministero è stata determinata
a seguito dell’entrata in vigore del DPR n. 233 del 26 novembre 2007[8], come
modificato dal DPR n. 91 del 2 luglio 2009[9]. L'organizzazione
dell'amministrazione è stata inoltre interessata dalla Legge n. 71 del 24
giugno 2013 che ha affidato le competenze del turismo al Ministero, con
l'istituzione della Direzione generale per le politiche del turismo[10].
Questa struttura fu oggetto di revisione ad opera del DPCM n. 171 del 29
agosto 2014[11][12].

Sono uffici di diretta collaborazione i seguenti:

Le strutture proprie del Ministero sono:

il Segretariato generale, che assicura il coordinamento e l'unita' dell'azione
amministrativa, elabora le direttive, gli indirizzi e le strategie concernenti
l'attività complessiva del Ministero, coordina gli uffici e le attività del
Ministero, vigila sulla loro efficienza e rendimento e riferisce
periodicamente al Ministro gli esiti della sua attività. Il Segretario
generale coordina inoltre le direzioni generali centrali e gli uffici
dirigenziali generali periferici del Ministero ed è responsabile direttamente
nei confronti del Ministro dell'attività di coordinamento e della puntuale
realizzazione degli indirizzi impartiti dal Ministro.

È organizzato in quattro servizi:

Dal 26 marzo 2016, questa è l'attuale struttura del Ministero che vede attive
10 direzioni generali:

Operano presso il Ministero il Consiglio superiore per i beni culturali e
paesaggistici e il Consiglio superiore per il cinema e l'audiovisivo, quali
organi consultivi a carattere tecnico-scientifico in materia rispettivamente
di beni culturali e paesaggistici e di cinema e audiovisivo, nonché sette
comitati tecnico-scientifici:

I Comitati tecnico-scientifici sono organi di consulenza del Ministero e, in
particolare, delle Direzioni generali di settore.

La normativa di riferimento individua sette comitati attinenti le materie
specifiche:

I comitati durano in carica tre anni e possono riunirsi in seduta congiunta a
richiesta del Ministro o del Segretario generale per l'esame di questioni a
carattere interdisciplinare.

Esistono, inoltre due ulteriori comitati di carattere consultivo

Vi sono poi una serie di istituti con funzioni speciali sotto il diretto
controllo del MiBAC.

L'organizzazione periferica del Ministero è alquanto variegata: 17
segretariati regionali con competenza pressoché su tutte le regioni italiane,
coordinano le soprintendenze Archeologia, belle arti e paesaggio e le
Soprintendenze archivistiche e bibliografiche.

Le soprintendenze hanno una specifica competenza territoriale che alcune volte
coincide con la regione, altre con una o più province.

I segretariati regionali coordinano anche:

Da notare che il Ministero non ha competenza, ad eccezione del patrimonio
archivistico, nelle regioni Trentino-Alto Adige, Valle d'Aosta e Sicilia, in
quanto gli statuti regionali affidano la materia in maniera esclusiva alle
predette.

Presso il Ministero opera il comando carabinieri per la tutela del patrimonio
culturale, quale struttura dei carabinieri specializzata, a diretta dipendenza
funzionale del ministro. Gerarchicamente la struttura dipende dal Comando
generale dell'Arma dei Carabinieri.

Il ministro vigila anche sui seguenti enti:

Il ministero esercita i diritti dell'azionista per le seguenti società, le cui
azioni sono detenute dal Ministero dell'economia e delle finanze:

