**Daniel Paul Futterman** (Silver Spring, 8 giugno 1967) è un attore,
sceneggiatore e produttore televisivo statunitense.

Nasce a Silver Spring, in un famiglia agiata ed intellettuale, figlio di un
avvocato e di una psicoanalista, ha tre fratelli. Ha studiato alla Mamaroneck
High School di New York, dove tra suoi compagni vi era Bennett Miller di cui
diventa molto amico, nel 1989 si laurea alla Columbia University.

Inizia calcando i palcoscenici teatrale, facendosi le ossa con pièce di Tony
Kushner, _Angels in America_. Il suo debutto cinematografico avviene nel 1991
interpretando un punk nel film di Terry Gilliam _La leggenda del re
pescatore_. Dopo una serie di altri lavori cinematografici e televisivi, nel
1996, ottiene una certa notorietà recitando al fianco di Robin Williams e Gene
Hackman in _Piume di struzzo_ , remake de _Il vizietto_.

Diviene noto anche per l'interpretazione di Vincent Gray nella serie tv
_Giudice Amy_ , ruolo che ricopre dal 1999 al 2005. Inoltre è apparso come
guest star in _Sex and the City_ e _Will& Grace_, in quest'ultima ha
interpretato Barry, un gay un po' trasandato.

Nel 2005 scrive la sceneggiatura di _Truman Capote - A sangue freddo_ , film
diretto dall'amico Bennett Miller, venendo candidato all'Oscar per la migliore
sceneggiatura non originale. Nel 2007 ottiene un ruolo importante e drammatico
al fianco di Angelina Jolie in _A Mighty Heart_ , dove interpreta il
giornalista Daniel Pearl, rapito e ucciso in Pakistan dai fondamentalisti
islamici nel 2002.

Dopo l'esperienza come sceneggiatore di _Truman Capote - A sangue freddo_ ,
viene messo sotto contratto dalla Columbia Pictures, per la realizzazione di
futuri script. Nel 2010 lavora come sceneggiatore e produttore esecutivo della
terza stagione della serie televisiva _In Treatment_.

È sposato dal 2000 con la sceneggiatrice Anya Epstein da cui ha avuto due
figlie: Sylvie (2001) e Eve (2005).

