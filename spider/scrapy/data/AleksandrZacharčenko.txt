**Aleksandr Vladimirovič Zacharčenko** (in russo: Александр Владимирович
Захарченко?, in ucraino: Олександр Володимирович Захарченко?; Donec'k, 26
giugno 1976 – Donec'k, 31 agosto 2018) è stato un militare e politico ucraino
di etnia russa, dal 4 novembre 2014 presidente dell'autoproclamata Repubblica
Popolare di Doneck, di cui aveva già ricoperto la carica di primo ministro dal
7 agosto 2014. È rimasto ucciso il 31 agosto 2018 in un attentato con
un'autobomba[1].

Ad aprile 2014 era comandante di una milizia separatista, che partecipò alla
conquista della sede di governo nel centro di Donec'k. Da maggio 2014 ha
coperto un importante ruolo nell'insurrezione contro il governo centrale
ucraino, viene poi promosso il 24 luglio 2014 al grado di maggiore delle forze
armate del Donbass. Poco dopo fu ferito al braccio durante un conflitto a
fuoco contro l'esercito ucraino. Il 2 novembre 2014 Zacharčenko vinse le
Elezioni parlamentari di Donetsk con il 78.93% dei voti.

Nel febbraio 2015 rappresentò la Repubblica Popolare di Doneck nelle
trattative per la stipula del trattato di pace di Minsk II, dichiarando una
vittoria per le repubbliche di Donetsk e di Lugansk, conseguentemente
all'esito della battaglia di Debaltsevo; in questa battaglia l'esercito
ucraino venne accerchiato e dovette ritirarsi dopo sanguinosi combattimenti
lasciando in mano ai separatisti enormi quantità di mezzi e munizioni. Durante
la battaglia, recatosi in prima linea per verificare la situazione bellica,
Zacharčenko venne ferito non gravemente ad una caviglia durante una sparatoria
con l'esercito ucraino durante la Battaglia di Debaltseve.[2][3]

Altri progetti

