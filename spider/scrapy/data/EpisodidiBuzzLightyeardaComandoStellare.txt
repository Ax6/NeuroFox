Questa voce contiene la **lista degli episodi** della serie televisiva animata
_**Buzz Lightyear da Comando Stellare**_.

Nella numerazione non è incluso il film pilota _Buzz Lightyear of Star
Command: The Adventure Begins_ (in italiano: _Buzz Lightyear da Comando
Stellare - Si parte!_ ) che costituisce i tre episodi pilota della serie e va
considerato un "episodio 0"; questi quindi vanno collocati, cronologicamente,
prima di _Torque Armada_ per un totale di 65 puntate.

Le due stagioni furono trasmesse negli Stati Uniti contemporaneamente su due
canali diversi e man mano che gli episodi venivano prodotti, per cui la data
di messa in onda delle puntate non combacia sempre con la data di produzione e
la cronologia della trama: per esempio si può vedere che gli eventi della
puntata _Wirewolf_ si svolgono cronologicamente prima di _Revenge of the
monsters_. Inoltre 4 episodi non furono trasmessi.[1][2]

La puntata _Super Nova_ fu eliminata dalla trasmissione quando questa andò in
onda su Toon Disney per il suo contenuto: la trama infatti ruota intorno ad un
potere che Mira acquisisce a seguito dell'esposizione a una fonte di energia,
Mira lo sente come benefico e produttivo e sente il bisogno di ricaricarsene
in continuazione, senza farne più a meno. Questa situazione si può
interpretare come una tossicodipendenza e suo scopo era mettere lo spettatore
in guardia contro la dipendenza da sostanze, ma gli effetti apparentemente
benefici della dipendenza rendevano il messaggio ambiguo, per cui si decise di
non ritrasmetterla.[3]

