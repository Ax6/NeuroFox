La **Concessione internazionale di Shangai** (in cinese: 上海公共租界S, _Shànghǎi
Gōnggòng Zūjiè_P) fu un'area a controllo internazionale, creata nel 1863 a
seguito dell'unione delle precedenti concessioni inglesi e americane a cui si
unirono successivamente altri stati. La creazione di questa concessione è
avvenuta durante il cosiddetto periodo dei trattati ineguali.

Gli insediamenti sono stati stabiliti in seguito alla sconfitta dell'esercito
Qing dagli inglesi durante la Prima Guerra dell'Oppio (1839-1842). Secondo i
termini del trattato di Nanchino, cinque porti tra cui Shanghai venivano
aperti ai mercanti stranieri, ribaltando il monopolio detenuto al tempo dal
solo dal porto di Canton ( _Guangzhou_ ). Il governo britannico inoltre
ottenne la realizzazione di una base strategica nei pressi di Hong Kong
mediante un contratto di concessione estremamente favorevole.

A differenza delle colonie di Hong Kong e Weihaiwei, che erano a tutti gli
effetti territori britannici, le concessioni straniere di Shanghai dovevano
originariamente rimanere territorio sovrano cinese. Tuttavia, durante la
rivolta della **Small Swords Society** tra il 1853-1855, il governo Qing
rinunciò alla propria sovranità sulla concessioni, cedendola alle potenze
straniere in cambio del loro sostegno per sopprimere la ribellione[1]. Nel
1854, Inghilterra, Stati Uniti d'America e Francia intestatari delle prime
concessioni nell'area proposero la creazione del primo Consiglio municipale
della città di Shanghai, principalmente allo scopo di servire i propri
interessi nella città.

Dopo alcune divergenze all'interno del consiglio, nel 1862 la Francia decise
di abbandonarlo e di amministrare autonomamente la propria concessione. A
seguito dell'uscita della Francia dal consiglio cittadino l'anno successivo
gli inglesi e gli americani decisero di unire le proprie concessioni, creando
così il "Shanghai International Settlement". A seguito di tale unione e con la
crescente ingerenza delle potenze straniere sulla Cina mediante stipulazione
di nuovi accordi commerciali entrarono a far parte della Concessione
Internazionale anche altre potenze straniere, tra cui: Italia, Russia,
Portogallo, Olanda, Svezia e Danimarca.

Dopo l'attacco giapponese alla base navale statunitense di Pearl Harbor, il 7
dicembre 1941, il Giappone decise di attaccare la Concessione internazionale
di Shanghai, la quale non era ancora stata occupata dopo la seconda guerra
sino-giapponese del 1937. Alla fine della seconda guerra mondiale, la
Concessione venne soppressa a favore della Repubblica di Nanchino.

**Civili:** Arco dei Fileni · Cinema Impero · Fiat Tagliero · Palazzo del
Governatore di Asmara · Palazzo del Governatore di Mogadiscio · Palazzo del
Governatore di Rodi · Palazzo del Governatore di Tripoli · Autodromo della
Mellaha · Teatro dell'opera di Asmara · Faro "Francesco Crispi" · Villa
Somalia · Stazione di Bengasi Centrale · Stazione di Tripoli Centrale ·
Stazione di Tripoli Riccardo

