**Jacques Ledoux** (Varsavia, 1921 – Bruxelles, 6 giugno 1988) è stato un
curatore e archivista cinematografico belga.

Lavorò dal 1948 al 1988 all'Archivio Reale del Cinema a Bruxelles (oggi
conosciuto come Cinematek) e fondò nel 1962 il _Musée du cinéma de
Bruxelles_.[1]

Fu l'ideatore e il curatore delle cinque edizioni di EXPRMNTL, festival di
cinema sperimentale che si svolse a Knokke-le-Zoute tra il 1949 e il 1974.[2]

Morì il 6 giugno a Bruxelles e pochi mesi dopo gli venne attribuito il Premio
Erasmo. La vedova volle che il premio in denaro venisse utilizzato per il
premio cinematografico _prix de l'Âge d'or_ (omaggio al film omonimo di Luis
Buñuel), creato da lui e René Micha.

Gli è dedicata una cattedra di studi cinematografica alla Università del
Wisconsin.

Altri progetti

