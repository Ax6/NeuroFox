**Francesco Motta** , noto anche solo come **Motta** (Pisa, 10 ottobre 1986),
è un cantautore e polistrumentista italiano.

Nato a Pisa da famiglia livornese,[1], nel 2006 è tra i fondatori del gruppo
Criminal Jokers, band nata inizialmente con una matrice busker-punk, ma poi
improntata su una musicalità più vicina alla new wave,[2] per i quali è
paroliere, cantante e batterista.[3]

Il gruppo ha esordito nel 2010 con _This Was Supposed to Be the Future_ ,
album prodotto da Andrea Appino, frontman degli Zen Circus.[2] Il secondo
album dei Criminal Jokers, ossia _Bestie_ , il primo in italiano, è uscito due
anni dopo.[4] Nel frattempo Motta suona come polistrumentista nei concerti di
Nada, Zen Circus, Il Pan del Diavolo e Giovanni Truppi.

Trasferitosi a Roma,[1] nel 2013 inizia gli studi in composizione per film
presso il Centro sperimentale di cinematografia di Roma, sotto la direzione
artistica di Ludovic Bource. A partire da quell'anno ha composto le colonne
sonore di diversi film e documentari.[5]

Il 18 marzo 2016 è uscito il suo primo album da solista, intitolato _La fine
dei vent'anni_. Il disco è stato prodotto da Riccardo Sinigallia, che è anche
coautore di alcuni brani. Oltre a Motta e Sinigallia, nel disco hanno suonato
Cesare Petulicchio (Bud Spencer Blues Explosion), Giorgio Canali, Andrea
Ruggiero, Alessandro Alosi (Il Pan del Diavolo) e altri.[6] Nel tour che ha
seguito l'uscita dell'album Motta è stato accompagnato alla batteria da
Petulicchio, al basso da Laura Arzilli, poi sostituita da Federico Camici,
alle tastiere Leonardo Milani e alla chitarra Giorgio Maria Condemi.

Nel settembre seguente viene candidato alla Targa Tenco 2016 nella categoria
"Opera prima".[7] Il 20 settembre 2016 riceve il premio vincendo con enorme
vantaggio sulla concorrenza, rappresentata da Chiara dello Iacovo, Patrizia
Cirulli, Andrea Tarquini e Giorgieness.[8] Inoltre si è aggiudicato anche il
premio PIMI Speciale 2016 del MEI come artista indipendente italiano.[9]

Il 26 gennaio 2018 ha pubblicato il primo singolo _Ed è quasi come essere
felice_ , mentre il 5 marzo 2018 ha pubblicato il secondo singolo _La nostra
ultima canzone_. Entrambi i singoli hanno anticipato la pubblicazione del
secondo album in studio, _Vivere o morire_ , prodotto da Taketo Gohara e
pubblicato il 6 aprile 2018[10]. Il disco ottiene la Targa Tenco 2018 quale
miglior disco in assoluto[11]. Il 29 giugno 2018 ha pubblicato il terzo
singolo _Quello che siamo diventati_.

Nell'autunno 2018 viene annunciato un minitour nel mese di novembre con il
trio Les Filles de Illighadad, con cui Motta suonerà le canzoni di _Vivere o
morire_ unite ai loro canti e musiche.[12]

Il 20 dicembre 2018 viene annunciata la partecipazione di Motta al Festival di
Sanremo 2019 con il brano _Dov'è l'Italia_.[13] Motta ha spiegato di aver
deciso di partecipare al Festival per l'esigenza di cantare a un pubblico
nazionale il contenuto del brano.[14] Nella serata dei duetti del Festival
vince insieme a Nada e al momento della premiazione si possono udire dei
fischi dagli spettatori. Nella classifica finale si posiziona al 14º posto,
ultimo però nel televoto.

Nel 2019 Motta partecipa all'album _Faber nostrum_ , disco tributo a Fabrizio
De André in cui vari esponenti della musica italiana reinterpretano un brano
del cantautore genovese. La cover eseguita da Motta è _Verranno a chiederti
del nostro amore_.[15]

Il 20 giugno 2019 viene annunciato tra i candidati per la Targa Tenco 2019
nella categoria "Canzone singola" con _Dov'è l'Italia_.[16]

Dal 2017 è legato sentimentalmente all'attrice Carolina Crescentini, che ha
sposato il 7 settembre 2019.[17]

**Album in studio**

**Singoli**

_**Album: "La fine dei vent'anni"**_

_**Album: "Vivere o morire"**_

Altri progetti

