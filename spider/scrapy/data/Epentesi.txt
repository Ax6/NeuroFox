L' **epèntesi** (dal greco _epénthesis_ , "inserzione") è un fenomeno di
fonetica storica che consiste nell'aggiunta di un suono all'interno di una
parola e può avvenire per ragioni diverse e in posizioni diverse. È anche
detta **anaptissi** quando l'inserimento è di vocale.[1]

Avviene, ad esempio, per evitare iato. Alcuni fenomeni di epentesi si
manifestano nel passaggio dal latino all'italiano[2]:

Alcune epentesi sono state cancellate nell'evoluzione dell'italiano:

Il fenomeno si presenta (anche solo graficamente) per evitare l'assimilazione:

Nel caso di anaptissi, l'inserzione di una vocale serve ad agevolare la
pronuncia:

Talvolta, l'epentesi può derivare da incrocio:

Non è invece anaptissi quella che occorre con avverbi in _-mente_ che
originino da aggettivi sdruccioli, come nel caso di _similemente_ (si tratta
infatti della forma etimologica), e neppure è anaptissi quel che occorre in
certe forme verbali, come _averai_. In questi casi si ha piuttosto sincope (
_similemente_ → _similmente_ e _averai_ → _avrai_ ), fenomeno opposto
all'epentesi.[1]

La _d_ eufonica può essere considerata una forma di epentesi fonosintattica e
così pure la forma _sur_ per _su_.[1]

Nel greco antico, il fenomeno dell'epentesi è frequente in molti temi del
presente nei verbi in -ω (omega). Per esempio il verbo λαμβάνω ( _lambàno_ ,
prendere) nasce dalla radice λαβ- ληβ- ( _lab-_ _leb-_ ) che indica il
prendere, a cui viene aggiunta la -ν ( _n_ : ecco il fenomeno dell'epentesi),
successivamente viene aggiunto l'infisso -αν- ( _an_ , caratteristico infisso
del presente), infine vengono aggiunte le desinenze personali, -ω nel caso
della prima persona singolare.

Nell'enigmistica l'epentesi è un gioco che consiste nell'indovinare, a partire
da alcuni versi, due parole, delle quali una è identica all'altra tranne che
per l'aggiunta di una consonante[3]. Ad esempio: _casa_ e _casta_.

In retorica l'epentesi (o anaptissi) è una figura retorica che prevede
l'inserimento di una vocale fra due consonanti, rendendo una sillaba in più a
fini metrici.

Esempi:

« _Ciascun rived **e** rà la trista tomba_»

« _d'un altro Orfeo la cet **e** ra_»

« _Niun fantas **i** ma di luce_»

« _di quella mar **a** maglia, io non lo nego_»

