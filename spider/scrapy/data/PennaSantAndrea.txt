**Penna Sant'Andrea** ( _La Pònnë_ in abruzzese[3]) è un comune italiano di
1.757 abitanti della provincia di Teramo in Abruzzo. Fa parte della Comunità
montana _del Vomano, Fino e Piomba_. Sul suo territorio insiste la Riserva
Naturale Regionale Controllata di Castel Cerreto, che ha una superficie di
circa 70 ettari. Nella riserva ci sono flora e fauna ancora incontaminate.

Nel 1974 in località Monte Giove gli scavi archeologici hanno messo alla luce
una necropoli italico romana, i cui reperti vanno da una fascia d'età dal VII
secolo al II secolo a.C.; rilevanti sono alcune sepolture del periodo Piceno
IV-VI, i cui corredi comprendono oggetti femminili da toeletta e ornamenti,
come testine vitree fenicio-puniche, attestazioni uniche in Italia centro-
meridionale, sulla fascia adriatica. Tutte le deposizioni indagate sono di
donne, per cui si è pensato a una comunità devota a Giove, di cui esisteva un
santuario sul monte.

Oltre al corredo si conservano tre stele, una ricomposta le altre
frammentarie, conservate nel Museo Archeologico Nazionale di Chieti: sono in
pietra locale, di forma stretta e allungata con occhi e bocca incisi, incavi
sulla sommità suggeriscono la presenza di un elemento decorativo separato,
forse un copricapo, come nel caso del guerriero di Capestrano, queste stele
costituiscono importanti acquisizioni per la conoscenza del panorama italico
piceno del V secolo a.C.

La fondazione del castrum detto "Pinna", dal nome dell'altura del colle su cui
sorge, risale all'VIII-IX secolo, per mezzo dei longobardi. Si ha notizia
della chiesa di Sant'Andrea, da cui il nome, che però fu rifatta nel XVII
secolo. Di proprietà dell'abbazia di Sant'Attone e San Nicolò sul Tordino,
presso Teramo, nel XIV secolo passò al potere degli Acquaviva duchi di Atri,
sino a essere ceduta nel XVII secolo a vari feudatari. Nel 1814 il paese
partecipò all'insurrezione antifrancese; tuttavia a colpo fallito, in cui
partecipavano anche insurrezionalisti di Città Sant'Angelo, Penne e Pescara, i
cospiratori fuggirono nello Stato della Chiesa, come Nicola de Bartolomeiis,
Patrizio Pallotti, Giuseppangelo Sozii, altri furono catturati e giustiziati,
tra cui il medico Filippo La Noce e Bernardo De Micaeliis.

Questo avvenimento è ricordato in una lapide presso la Porta Nuova di Penna.

Fu ricostruita nel Cinquecento e ha un impianto rettangolare a navata unica
con colonne e arcate sugli otto altari interni. La facciata a capanna termina
in sommità come un arco a tutto sesto. Il campanile è a torre, ma vi è anche
una seconda torre con orologio e cella campanaria a vela.

L'interno barocco ha una gradinata di accesso che porta al piano rialzato
(perché la chiesa essendo sita in cima al colle, ha subito interventi per
dislocazione del terreno), e ricorda per questo il duomo di Guardiagrele (CH).
L'altare maggiore ha un dipinto seicentesco dedicato a Santa Giusta.

La chiesa è sta ricostruita sui resti di un tempio medievale, distrutto o da
un terremoto o caduto in rovina. Al tempo della costruzione (XVII secolo) era
in piedi la facciata e il campanile. La facciata medievale ha portale a tutto
sesto strombato e un piccolo rosone, mentre la sommità è decorata da due
guglie sugli estremi dei lati. Il resto del corpo della chiesa è di livello
inferiore alla facciata per architettura.

Abitanti censiti[4]  

Uno degli avvenimenti principali è la tradizionale festa settembrina della
pagnotta, caratterizzata da particolari danze che ripropongono antichi riti
propiziatori legati al mondo contadino ed a quello familiare.[5]

Altri progetti

