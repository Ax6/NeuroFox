![1leftarrow
blue.svg](//upload.wikimedia.org/wikipedia/commons/thumb/d/d6/1leftarrow_blue.svg/16px-1leftarrow_blue.svg.png)_Voce
principale: **Tutankhamon**._

La **testa di Tutankhamon come Amon (07.228.34)** è il frammento della testa
proveniente da una statua colossale del faraone Tutankhamon (1332–1323 a.C.)
della XVIII dinastia egizia nelle sembianze del dio supremo Amon[1][2].

Questa testa proviene da una statua di Amon di grandezza superiore al
naturale: il tipico copricapo (già sormontato da due alte piume ormai
scomparse) e la barba intrecciata facevano parte della classica iconografia
del dio[1]. I tratti somatici sono chiaramente quelli del giovane
Tutankhamon[2]: le labbra carnose, con il labbro inferiore leggermente
sporgente, occhi a mandorla inclinati e palpebre abbastanza rientranti[1]. I
contorni ben definiti della bocca e degli occhi e la lavorazione misurata
conferiscono al dio un'espressione fredda e distante, tipica della stile post-
amarniano: un buon numero di statue di Amon con il volto di Tutankhamon furono
realizzate per il Complesso templare di Karnak, a simboleggiare la grande
restaurazione dei monumenti di Amon intrapresa dal giovane faraone dopo la
"rivoluzione" di Akhenaton; la statua cui apparteneva questa testa potrebbe
aver fatto parte di tale programma[1].

  

