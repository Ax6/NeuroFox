Zona euro

UE non appartenenti all'AEC II

UE appartenenti all'AEC II con _opt-out_

UE non appartenenti all'AEC II con _opt-out_

Non UE che usano bilateralmente l'euro

Non UE che usano unilateralmente l'euro

![1leftarrow
blue.svg](//upload.wikimedia.org/wikipedia/commons/thumb/d/d6/1leftarrow_blue.svg/16px-1leftarrow_blue.svg.png)
_Voce principale: **Monete in euro**._

Le **monete euro spagnole** mostrano tre differenti soggetti per ognuna delle
tre serie di monete. Le monete da 1, 2 e 5 centesimi sono state disegnate da
Garcilaso Rollán e rappresentano la cattedrale di Santiago de Compostela; le
monete da 10, 20 e 50 centesimi sono state disegnate da Begoña Castellanos e
raffigurano il volto di Miguel de Cervantes; le monete da 1 e 2 euro mostrano,
per la prima serie, l'effigie del re Juan Carlos I di Spagna e sono state
disegnate da Luis José Diaz, mentre per la seconda serie mostrano l'effigie
del re Filippo VI di Spagna. Tutti i tagli presentano le 12 stelle e l'anno di
conio.

In Spagna le monete in euro sono state introdotte nel 2002. Tuttavia la prima
serie di monete fu coniata a partire dal 1999 e quindi le prime monete in euro
della Spagna recano gli anni 1999, 2000 e 2001 invece del 2002.

La Commissione della Comunità europea ha emesso una raccomandazione in data 19
dicembre 2008, una linea guida comune per le facce nazionali e l'emissione di
monete in euro destinate alla circolazione. Una sezione di questa
raccomandazione prevede che:

Nel 2010 è stata allora leggermente modificata la serie di monete in
circolazione, per conformarsi alle nuove linee guida. La serie precedente
mantiene validità di corso.

La modifica consiste nell'eliminazione, sulla circonferenza esterna, di quel
settore in rilievo con le stelle in negativo (e, per 1€ e 2€, dell'analogo
settore nella parte interna, in cui è scritto ESPAÑA).

Nel mese di novembre 2014 le monete da 1 e 2 euro sono state rinnovate in
seguito all'abdicazione del re Juan Carlos I e alla successiva salita al trono
del figlio Filippo VI. Le monete di valore minore sono rimaste invariate
rispetto alla serie 2010-2014.

![1leftarrow
blue.svg](//upload.wikimedia.org/wikipedia/commons/thumb/d/d6/1leftarrow_blue.svg/16px-1leftarrow_blue.svg.png)_Voce
principale: **2 euro commemorativi**._

Nel 2010 la Spagna ha iniziato la serie commemorativa dedicata ai suoi
Patrimoni dell'umanità UNESCO. Con 46 siti ufficialmente riconosciuti, la
serie potrebbe durare almeno fino al 2056. L'ordine in cui uno specifico sito
è rappresentato sulla moneta coincide con l'anno di iscrizione del sito nella
lista dei Patrimoni dell'umanità UNESCO. Le monete già emesse sono:

Altri progetti

