**Piero Ballerini** (Como, 20 marzo 1901 – Roma, 30 giugno 1955) è stato un
regista e sceneggiatore italiano.

Inizia l'attività nel cinema come assistente alla regia in Francia. Al ritorno
in Italia gira il suo primo film, _Freccia d'oro_ , curandone anche la
sceneggiatura e diretto assieme a Corrado D'Errico.

Successivamente dirige altri lungometraggi di scarso interesse. È tra i pochi
registi che aderiscono alla Repubblica Sociale Italiana: nell'autunno del 1943
si trasferisce a Venezia, dove vengono frettolosamente installati, in quei
mesi, due studi cinematografici. Sua è la regia di _Un fatto di cronaca_ ,
l'ultimo film interpretato da Osvaldo Valenti e Luisa Ferida. Nel dopoguerra
riprende la sua attività di regista e sceneggiatore con pellicole di carattere
commerciale.

Era sposato con l'attrice Milena Penovich

Muore a Roma all'età di 54 anni.

Altri progetti

