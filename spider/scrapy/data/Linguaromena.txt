La **lingua romena** o **rumena**[3][4][5], o **dacoromeno** , è una lingua
romanza balcanica appartenente al gruppo indoeuropeo.

La lingua romena viene parlata come lingua madre da più di 24 milioni di
persone in Romania, Moldavia e in diverse parti della Serbia, Bulgaria,
Russia, Ucraina e Ungheria. È inoltre parlata dalle comunità dell'emigrazione
romena all'estero, in particolar modo in Italia[6] e in Spagna[7]; come pure
in Francia, Stati Uniti[8] e Canada[9].

Il romeno è lingua ufficiale della Romania[10], della Moldavia[11] e della
provincia autonoma della Voivodina in Serbia[12].

Nello stato della Moldavia la lingua ufficiale è quella romena, ma dal punto
di vista giuridico veniva definita _lingua moldava_ , denominazione
alternativa recepita anche nella nomenclatura ufficiale dei codici ISO
639[1][2]. Anche i dialetti romeni parlati in Moldavia sono affini a quelli
parlati nella limitrofa regione storica della Moldavia romena, interna alla
Romania.

Con la denominazione di _lingua romena_ s'intende, tout court, solo una delle
quattro varietà costituenti la famiglia linguistica romena, l'unica
sopravvissuta delle due – l'altra è il dalmatico – che formavano il
balcanoromanzo; suddetta varietà è il _dacoromeno_.

Le lingue del gruppo romeno sono quattro: dacoromeno (o romeno), aromeno (o
macedoromeno), meglenoromeno (o meglenitico) e istroromeno.

Il dacoromeno (dal nome della provincia romana della Dacia, corrispondente a
una buona parte dell'attuale Romania) è lingua ufficiale di due stati, la
Romania e la Repubblica di Moldavia. Le altre tre lingue, anche note per la
loro posizione come lingue romene sub-danubiane, sono parlate come lingue
minoritarie (più o meno riconosciute e tutelate) in varie aree dei Balcani:
Grecia (meglenoromeno e aromeno), Albania (aromeno), Macedonia del Nord
(meglenoromeno e aromeno), Bulgaria (meglenoromeno e aromeno), Turchia
(meglenoromeno) e Croazia (istroromeno); in Romania, in particolare in
Dobrugia, sul Mar Nero, esistono importanti colonie aromene e meglenoromene.

L'aromeno è l'unica lingua romena sub-danubiana relativamente alla quale si
possa parlare di una forte coscienza linguistica, per la quale esistano
tentativi seri di normativizzazione e che possa vantare una certa tradizione
letteraria; per questo e per la notevole differenza strutturale di questo
idioma rispetto al "fratello maggiore" dacoromeno, alcuni linguisti sono
inclini a considerare l'aromeno come una lingua romanza a sé, separata e allo
stesso livello della famiglia romena e del dalmatico.

Il moldavo è considerato dalla maggior parte degli standard (Ethnologue-15)
solo una variante del nome del romeno usato in Moldavia[13].

Il primo documento scritto in romeno sopravvissuto fino alla nostra epoca è
una lettera del 1521, chiamata Lettera di Neacșu. Si tratta di un messaggio
inviato da Neacșu Lupu, mercante di Câmpulung, a Johannes Benkner, principe di
Brașov, contenente un avvertimento circa un'imminente invasione turca della
Transilvania e della Valacchia. Nella lettera risultano immediatamente
evidenti i prestiti slavi, dovuti ai molti secoli di stretti contatti con gli
Slavi, sebbene sia chiara la radice latina della lingua usata nella lettera.

Le parole di origine latina, secondo alcuni linguisti, rappresenterebbero
l'82%, con una frequenza assoluta del 60%. Tra le 112 unità di testo, 47
parole di origine latina possono anche essere trovate in altre 7 lingue
romanze[14]. Secondo un'altra fonte, oggi il lessico romeno conterrebbe l'80%
di elementi latini ed elementi di altre lingue secondo il seguente schema[15]:

Fra tutte le lingue romanze, il romeno presenta un'evoluzione maggiormente
naturale; ha infatti un carattere piuttosto popolare poiché non è stata
interrotta nel suo sviluppo da una letteratura classica in senso stretto;
questo spiega, fra l'altro, il fatto che questa lingua possieda una quantità
importante di vocaboli e forme latine che nelle altre lingue romanze non
esistono più.

Il romeno ha più dialetti. Tutti sono simili alla lingua ufficiale, essendo
minimali le differenze. Cambia spesso il suono di alcune vocali prendendo una
forma gutturale. Un'altra differenza può essere l'aggiunta di una vocale.

Questa è la parlata che somiglia di più alla lingua ufficiale. La differenza
principale è la scomparsa della lettera _l_ nell'articolo. Si parla nelle
regioni storiche di Muntenia e Dobrugia. Le più importanti forme regionali
sono:

Questa varietà si parla nella regione storica dell’Oltenia. Ciò che la
distingue dal munteno è l'uso del passato remoto che alterna il passato
prossimo nel linguaggio corrente. Il passato remoto viene usato per un'azione
appena compiuta, mentre il passato prossimo si usa in tutte le altre azioni
passate da almeno un'ora. Per questo tempo verbale in Oltenia c`è una forma
speciale per il verbo _a fi_ ‘essere’, quindi il passato remoto ha due forme
(l'altra omette la sillaba centrale _-să-_ ):

Questo è della regione storica del Banato. La caratteristica principale è la
modifica della _ț_ in _c_ palatale (come in «cielo»): ad esempio la parola
_țuică_ ‘acquavite’ in romeno standard si pronuncia /ts'uikə/, nel Banato si
pronuncia /tsi'uika/; romeno standard _fecior_ → banatico _fișior_ (fiscior).
Dal _ce faci_ ‘che fai’ diventa _șe fași_ ‘sce fasci’

Questo si parla nelle regioni storiche di Ardeal e Crișana (queste due regioni
insieme al Maramureș e al Banato formano la Transilvania). Le caratteristiche
dell'ardealiano:

È il dialetto più lontano dalla lingua ufficiale. Si parla nelle regioni di
Moldavia e Bessarabia (perlopiù occupata dall'attuale stato di Moldavia). Le
sue caratteristiche sono:

Alcuni dei principali cambiamenti fonetici:

Fra le lingue affini e dialetti interni alla lingua romena sono da segnalare
la _lingua aromena_ (o _macedoromeno_ ), la _lingua meglenoromena_ (o
_meglenitico_ ), parlata in Grecia nell'area di Salonicco e in Macedonia del
Nord, e la _lingua istroromena_ (o _istroromeno_ ), parlata nella penisola
istriana, oggi in via di estinzione. Il moldavo invece, da alcuni standard
(Ethnologue-15, ma non ISO639-3), non è considerato una lingua a sé, ma una
variante nel nome del romeno usato in Moldavia.

La lingua romena ha sette fonemi vocalici:

Nella lingua romena esistono quattro semivocali /e̯/, /i̯/, /o̯/, /u̯/:

Le semivocali /e̯/ ed /o̯/ precedono sempre la vocale del dittongo, mentre
/i̯/ e /u̯/ la possono precedere o seguire, costituendo dunque dittonghi
ascendenti e discendenti.

L'alfabeto romeno contiene 31 lettere.

1 Solo nei prestiti linguistici.

Ha tre generi: femminile, maschile e neutro.

Il romeno ha una grammatica particolare, diversa da quella delle lingue italo-
occidentali: l'articolo determinativo si mette alla fine della parola; si
parla quindi di articolo enclitico.

Nota: _Mare_ (il mare) era neutro in latino, da allora il genere neutro si è
estinto, perciò ora _mare_ è maschile in italiano, femminile in romeno.

In romeno esistono declinazioni per i casi Dativo, Genitivo e Vocativo,
diverse dalle forme per il Nominativo e l'Accusativo

Il romeno ha otto modi verbali: indicativo, congiuntivo, imperativo,
condizionale, gerundio, participio, supino e infinito. I verbi sono divisi in
quattro coniugazioni, a seconda di come termina l'infinito: - _a_ , - _ea_ , -
_e_ , ed - _i_.

L'infinito del verbo si forma con la particella _a_ ("di"), messa prima del
verbo.

Esempio: a arunca (gettare)

Altri progetti

