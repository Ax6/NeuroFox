**Ray Wilson** (Edimburgo, 8 settembre 1968) è un cantante britannico.

Esordì con gli Stiltskin per poi entrare nel gruppo musicale rock progressivo
Genesis nell'estate del 1996, subentrando al batterista e cantante Phil
Collins. In seguito alla pubblicazione con il gruppo dell'album _Calling All
Stations_ (1997) intraprende il tour europeo da ottobre del 1997 a aprile del
1998. In attesa della partenza del tour americano, le scarse vendite di alcune
date, convincono Tony Banks e Mike Rutherford a cancellarlo.

Dopo un periodo buio intraprende una rinascita musicale pubblicando alcuni
album e una serie di concerti in Europa. Nel 2002 inizia una serie di
collaborazioni con DJ di fama internazionale. Nel 2003 collabora con il DJ
Armin Van Buuren per il singolo _Yet Another Day_.

Altri progetti

