**Ciro Alessandro Sacco** (Torino, 10 maggio 1968) è un opinionista e saggista
del settore giochi di ruolo in Italia.

Nel 1990 (insieme a Danilo Moretti, Dante Bianchi, Pierandrea Saraco, Eric Di
Donfrancesco e Giancarlo Dell'Aquila) ha trasformato la rivista amatoriale
_Rune_ nella prima rivista italiana di giochi di ruolo a uscire in edicola[1].
Nel 1991, causa disaccordi con l'editore, ha abbandonato la testata e si è
unito alla redazione della rivista _The Unicorn_. Quando quest'ultima ha
cessato la pubblicazione, è diventato in pianta stabile collaboratore e poi
redattore di _Kaos_ , per molti anni la rivista italiana di riferimento del
settore ludico[2]. Quando l'editore, la Nexus Editrice, ha deciso di chiudere
la testata facendola diventare il sito web Kaos On Line, è diventato
collaboratore di quest'ultimo, in particolare per fumetti e giochi da tavolo
fino al 2007. Ha curato la traduzione di _Over The Edge_ (rimasta inedita), di
_Shadowrun_ (insieme a Elena Pancino), e di parte del manuale di _A Game of
Thrones_ (destinato a non uscire mai dopo il fallimento della Guardian of
Order, la casa editrice originale). Ha lavorato come supervisore a _Legione_ e
ha effettuato insieme a Dante Bianchi la rilettura del testo di _Super_ ,
altro gioco di ruolo dedicato ai supereroi.

Ha fatto per molti anni parte della giuria del premio Best of Show assegnato
durante ogni edizione della manifestazione Lucca Comics & Games. Si è dimesso
nel 2004. Sempre nel 2004 ha curato, con la collaborazione di Gianmatteo
Tonci, la mostra celebrativa dei trent'anni di _Dungeons& Dragons_ nel corso
di Lucca Comics & Games. Nel 2011 ha invece organizzato insieme ad Andrea
D'Urso la mostra per i trent'anni del gioco di ruolo _Il Richiamo di Cthulhu_
nel corso di Lucca Comics & Games di quell'anno _._

Attualmente opera a Brescia, e ha ripreso a dirigere, insieme a Daniele
Prisco, _DM Magazine_ , una rivista elettronica gratuita (in formato pdf)
dedicata al retrogaming non elettronico, dopo la pausa che durava dalla fine
del 2006 a causa dell'abbandono per motivi di lavoro del precedente
condirettore. Ha collaborato regolarmente a Kaos On Line, sito web erede della
rivista cartacea _Kaos_ , e occasionalmente alla rivista _Game Master
Magazine_. Al momento concentra il suo impegno nel campo del giornalismo
ludico curando il sito Infoludiche.org e (insieme a Daniele Prisco) il blog
Dungeon Master Magazine.

A fine 2007 è stato scelto come giurato del GdR Italia Contest, competizione
destinata agli autori di giochi di ruolo inediti.

Da inizio 2011 è entrato a fare parte dell'etichetta editoriale Inspired
Device.

2010

Altri progetti

