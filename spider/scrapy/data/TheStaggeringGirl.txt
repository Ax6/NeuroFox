_**The Staggering Girl**_ è un mediometraggio[1] del 2019 diretto da Luca
Guadagnino, con protagonista Julianne Moore.

Il film è ispirato alla collezione d'alta moda di Valentino creata da
Pierpaolo Piccioli.[1][2][3]

Spinta dalla visione di una donna misteriosa, Francesca, una scrittrice
italoamericana residente a New York, torna a Roma per occuparsi dell'anziana
madre, una pittrice di fama mondiale che sta perdendo la vista.

Il film è stato presentato in anteprima il 17 maggio 2019 alla 72ª edizione
del Festival di Cannes, nella sezione Quinzaine des Réalisateurs.[3]

