**Massimo Giacon** (Padova, 27 febbraio 1961) è un illustratore e designer
italiano. Il suo lavoro spazia in vari media, dal fumetto al design, fino alla
illustrazione digitale, l'arte contemporanea e la musica. Collaboratore di
alcune storiche testate italiane di fumetto intellettuale e underground. Fra i
suoi personaggi, _Zom-Boy_ per la testata _Baribal_ e _Bogie_ per _XL_ ,
rivista di Repubblica.

Nel 1980, Giacon esordisce nel fumetto disegnando sul mensile _Il Mago_ di
Mondadori, proseguendo poi con Frigidaire, _Tempi Supplementari_ , _Frizzer_ ,
Linus, ALTERLINUS (Milano Libri/Rizzoli), _Dolce Vita_ , _Tic_ , Nova Express
(Granata Press), _Cyborg_ (Telemaco), _Mondo Mongo_ (Phoenix), Blue
(Coniglio), _The Artist_. Collabora, in qualità di illustratore, a _La Gola_ ,
Alfabeta, Elle, _Per Lui_ , Glamour, Rockerilla, Rumore.

Nel 1981 fonda Trax assieme a Piermario Ciani e Vittore Baroni, che proseguì
fino al 1987. Trax era un progetto aperto ad interconnesioni che coinvolse
oltre 500 artisti e musicisti di diversi paesi in produzioni di dischi,
cassette, audiomagazine, serigrafie, fumetti, T-shirt e performance[1][2].

Nel 1984 insegna alla scuola di fumetto Zio Feininger.

Pubblica la raccolta di storie brevi, _Mecanostorie_ , che contengono lavori
realizzati su testi di Mimì Colucci (Primo Carnera, 1985).

Tra le numerose esposizioni della sua produzione fumettistica, Nuovo Fumetto
Italiano (1991) Festival Internazionale della Bande Dessineée di Sierre
(1993), Treviso Comics (1997), Lucca Comics & Games (1998).

Illustra varie campagne pubblicitarie, quali _Eminence_ , Videomusic, la vodka
Absolut e disegna oggetti e tessuti per Rainbow, Memphis, Interflex, Artemide,
Ritzenhoff, Octopus, Design Gallery, Fine Factory, Super Ego design e orologi
per Swatch.

Dal 1985, inizia a lavorare per lo Studio di Ettore Sottsass di Milano, lavoro
in parte documentato all'interno della rivista _Terrazzo_ (1990), edita da
Sottsass e Barbara Radice.

Nel 1995 pubblica la raccolta di storie brevi _Rattletown_ (Granata Press).

Nel 1996, progetta la grafica della rivista _Italia On Line Magazine_ e del
web design di _Italia On Line_ , rete informatica legata (all'epoca) a Omnitel
e a Il Sole 24 Ore.

Dal 1997 insegna all'Istituto Europeo di Design di Milano.

Dal 2000 al 2009, disegna molti oggetti prodotti da Alessi: _Mr. Cold_ , (soap
dispenser), _Mr. Suicide_ (tappo per vasca da bagno), _Gionni_ (portachiavi),
_Anubis_ (contenitore per sali da bagno), _Pig Pencil_ (temperamatite),
_Sebastiano_ (portapenne),"Agli ordini!"(posate per bambini) _Pummaroriella_
(set pizza), _Portable Xmas_ (presepe), _Natalino_ (portacandela), _Christmas
cowboy_ e _Hal Freddo_ (ceramiche natalizie), oltre al progetto _Figure_.

Nel 2007, Piccola biblioteca Oscar Mondadori pubblica il suo libro illustrato
_Amami_ su testi dello scrittore Tiziano Scarpa.

Nell'aprile del 2009 è uscito _Boy Rocket_ , edito da Black Velvet, insieme
allo sceneggiatore Mimì Colucci.

Nel 2010 partecipa alla manifestazione Sweet Sheets.[3]

Nel 2011 a Lucca Comics & Games 2011 presenta "La quarta necessità", su
sceneggiatura di Daniele Luttazzi, edizioni Rizzoli Lizard [4]. Giacon ne
realizza anche il book trailer [5].

Ha collaborato con la Cononino Press, per la rivista _Blue_ e per l'editore
Black Velvet. Attualmente continua la sua collaborazione con l'azienda di
design Alessi e l'editore Lizard/RCS e con l'attività di insegnamento per il
corso di Illustrazione presso lo IED di Milano.

Altri progetti

