**Ernest "Ernie" DiGregorio** (North Providence, 15 gennaio 1951) è un ex
cestista statunitense, professionista nella NBA.

DiGregorio, dopo aver trascorso la carriera NCAA al Providence College, fu
scelto nel 1973 dai Kentucky Colonels della ABA. Optò invece per la NBA, dove
i Buffalo Braves lo avevano chiamato con la terza scelta assoluta, e in quella
stagione vinse il NBA Rookie of the Year Award segnando 15,2 punti a partita e
guidando la lega nella percentuale ai tiri liberi e negli assist. DiGregorio
detiene il record di assist in una partita per un rookie, 25 (insieme a Nate
McMillan).

Non riuscì mai a confermare quel livello di gioco ma ebbe una discreta
carriera. Nella stagione 1976-77 fu nuovamente il migliore nei tiri liberi con
una percentuale del 94,5%. Al termine della stagione 1976-77 fu ceduto ai Los
Angeles Lakers, ma disputò solo 25 partite prima di essere tagliato. I Boston
Celtics lo ingaggiarono a febbraio, da _free agent_ , ma giocò solo raramente.

Fece ancora qualche apparizione al _training camp_ dei Celtics (nel 1981) e
dei New Jersey Nets (nel 1983). Di fatto però le sue ultime partite su un
campo NBA risalgono al 1978.

Altri progetti

