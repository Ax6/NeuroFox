In ambito scientifico la **teoria dei sistemi** , più propriamente **teoria
del sistema generale** (definizione originale[ _senza fonte_ ] di Ludwig von
Bertalanffy)[1], detta anche **teoria generale dei sistemi** e ancora
generalizzata in **sistemica** ( _systemics_ in inglese e _systémique_ in
francese), è un settore di studi spesso interdisciplinare, a cavallo tra
matematica e scienze naturali, che si occupa dell'analisi delle proprietà e
della costituzione di un sistema in quanto tale. La teoria si compone
essenzialmente della teoria dei sistemi dinamici (semplici e complessi) e
della teoria del controllo ed è alla base di diverse discipline come
l'automatica, la robotica e la fisica cibernetica nonché lo studio tecnico-
scientifico dei sistemi in generale.

La teoria dei sistemi nacque come risposta alle nuove conoscenze che la
biologia cominciò a sviluppare nei primi anni del XX secolo e che fecero
nascere la scuola di pensiero organicistica che si opponeva a quella
meccanicistica, caratteristica del XIX secolo. Uno dei primi esponenti di
questo tipo di pensiero fu Ross Harrison che studiò il concetto di
organizzazione identificando nella configurazione e nella relazione i due
elementi più importanti degli oggetti che compongono un sistema.

Uno degli elementi fondamentali dell'organizzazione negli organismi viventi è
la sua natura gerarchica, ovvero l'esistenza di più livelli di sistema
all'interno di ogni sistema più ampio. Così le cellule si combinano per
formare i tessuti, i tessuti per formare gli organi e gli organi per formare
gli organismi. A loro volta gli organismi vivono in gruppi formanti sistemi
sociali che vanno poi a formare attraverso l'interazione con altre specie gli
ecosistemi. Ciò che risultò subito chiaro fu l'esistenza di diversi livelli di
complessità e che ad ogni livello di complessità i fenomeni osservati mostrano
proprietà che non esistono al livello inferiore. Nei primi anni venti il
filosofo C. D. Broad coniò per questo tipo di proprietà il termine emergenza.

Questo tipo di concezione contraddice il paradigma cartesiano secondo cui il
comportamento del tutto può essere compreso completamente studiando le
proprietà delle sue parti. La teoria dei sistemi non si può dunque conciliare
con l'approccio analitico o riduzionistico che aveva caratterizzato il _modus
operandi_ degli scienziati fino a quel tempo.

Il concetto di sistema si è rapidamente diffuso nell'ingegneria dove certi
strumenti interpretativi ad esso connessi possono ritenersi patrimonio
consolidato.  
Particolarmente efficace è la possibilità di ridurre, in sede di analisi, il
funzionamento di fenomeni fisici complessi all'interazione di sistemi più
semplici e, viceversa, la possibilità di progettare sistemi in maniera
strutturata componendo unità più semplici.  
Tutti i sistemi fisici di interesse per l'ingegnere sono sistemi dinamici
orientati che descrivono una vasta gamma di fenomeni e di processi. La
dipendenza dagli interventi esterni (orientamento), messa in evidenza nel
modello matematico, ne caratterizza la collocazione tra le scienze
dell'ingegneria.

Scopo della teoria dei sistemi è introdurre ai principali metodi di studio dei
sistemi dinamici orientati con particolare riferimento alla classe dei sistemi
lineari e stazionari, a tempo continuo e a tempo discreto.

In ingegneria la necessità di associare ai fenomeni una loro descrizione
quantitativa ha poi dato luogo all'associazione sistema-modello, cuore della
teoria dei sistemi: questa pertanto ha l'obiettivo di inquadrare in maniera
unitaria le relazioni di causa-effetto e fornire degli strumenti di analisi
matematica e sintesi ingegneristica.

Per esempio, lo studio delle proprietà nel dominio del tempo e della frequenza
fornisce elementi essenziali di interpretazione del comportamento di fenomeni
e processi caratteristici dei diversi settori applicativi dell'automatica e
dell'informatica. Alcuni programmi di calcolo e simulazione attualmente
disponibili costituiscono un formidabile ausilio all'utilizzo delle tecniche
della teoria dei sistemi di cui hanno anche adottato il linguaggio grafico.

Un sistema è una qualsiasi identità che è possibile analizzare e quindi
scomporre. Ogni sistema ha degli attributi/proprietà che possono essere:

In generale condizione necessaria perché sia stabilito un sistema e sia
mantenuto come tale (senza degenerare nell'insieme dei suoi componenti) è che
i suoi elementi interagiscano tra loro. In grande approssimazione, più
elementi sono detti interagire quando il comportamento dell'uno influenza
quello dell'altro, ad esempio attraverso scambi di energia negli urti,
svolgendo funzionalità diverse, ad esempio in un circuito elettronico, e
scambiando informazioni come nei sistemi sociali.

I sistemi non possiedono proprietà, ma ne acquisiscono continuamente,
eventualmente le stesse, grazie all'opportuno continuo interagire funzionale
dei componenti (es. dispositivi elettronici - sistemi artificiali - sistemi
biologici - sistemi naturali). Quando i componenti cessano di interagire (ad
esempio per mancanza di energia in un sistema elettronico), i sistemi
degenerano in insiemi. Le proprietà sistemiche non sono il risultato di
interazioni poi mantenute, come accade ad esempio in processi di miscelazione
di acqua colorata o nel cucinare.

La stabilità della proprietà è dovuta all'interazione continua. Un intervento
sistemico, quindi, opera non sugli elementi, bensì, ad esempio, sulle
interazioni, sulle relazioni, sull'energia fornita, sulle perturbazioni e
sulle fluttuazioni o sulla somministrazione degli input. Gli interventi
sistemici, cioè sulle proprietà del sistema, dipendono dal tipo di sistema.
Gli interventi sopra citati vanno bene per sistemi non autonomi, come in
fisica, mentre per quelli autonomi, dotati di sistema cognitivo, è importante
agire sull'apprendimento, sul modello cognitivo, le informazioni disponibili,
le rappresentazioni e la memoria. Riferito al lancio del dado (in latino «
_alea_ » significa «dado»), il calcolo aleatorio, applicato alla sistemistica,
indica il calcolo delle probabilità.

Nell'ambito dell'elettronica e della fisica alcune classificazioni dei sistemi
sono:

Con il termine sistemica si fa riferimento ad un'estensione concettuale,
metodologica e culturale, della teoria generale dei sistemi. Si riferisce in
sostanza ai concetti, principi, applicazioni e metodi basati sul concetto di
sistema, proprietà sistemiche, interazione, auto-organizzazione ed emergenza
con riferimento alla scienza della complessità.

Con il termine approccio sistemico ci si riferisce alla dimensione
metodologica generale della sistemica, per cui, considerando un problema si
valuta l'efficacia di modellare usando i sistemi che identificano il livello
di descrizione più adeguato, come i componenti, la scalarità, le interazioni,
il ruolo costruttivista dell'osservatore che inventa le variabili. Gli
esperimenti sono come domande alla natura che risponde facendoli accadere: non
vi sono risposte in natura senza domande, al più effetti che attendono una
domanda adeguata per diventare risposta.

In realtà non esiste una teoria nel senso compiuto del termine, ma diversi
approcci teorici che usano il concetto di sistema in diversi contesti
disciplinari come fisica, biologia, economia, ecologia e geologia. Oggi
l'aspetto generale è considerato nelle teorie dell'emergenza.

Intendendo contesti disciplinari, come in ingegneria, quali la teoria dei
controlli, la teoria degli automi, la dinamica dei sistemi intesa come reti di
feedback dei controlli tipiche dell'ingegneria e la teoria dei flow network.

Possiamo rappresentare un sistema come una scatola nera con ingressi
(solitamente indicati con  u ( t ) {\displaystyle u(t)}
![u\(t\)](https://wikimedia.org/api/rest_v1/media/math/render/svg/b375df3b65d282f8715835dc91ccb22f46993959))
ed uscite  y ( t ) {\displaystyle y(t)}
![y\(t\)](https://wikimedia.org/api/rest_v1/media/math/render/svg/397de1edef5bf2ee15c020f325d7d781a3aa7f50).
Lo stato del sistema è descritto da un insieme di variabili, dette appunto
"variabili di stato", solitamente indicate con  x ( t ) {\displaystyle x(t)}
![x\(t\)](https://wikimedia.org/api/rest_v1/media/math/render/svg/d54c275db3a1e620737b58e143b0818107fa5f5c),
che definiscono la situazione in cui si trova il sistema in un certo istante
temporale.

Gli ingressi agiscono sullo stato del sistema e ne modificano le
caratteristiche, ovvero i valori, in un dato istante temporale; le modifiche
vengono registrate dalle variabili di stato. I valori delle uscite del
sistema, solitamente le uniche variabili misurabili (ingressi esclusi),
dipendono a loro volta dalle variabili di stato del sistema e dagli ingressi
(in maniera più o meno diretta).

Per lo studio del sistema si analizza e si fissa il lasso di tempo [T] nel
quale sarà studiato. In questo lasso di tempo (insieme ordinato di istanti) si
considera una serie di istanti particolari.

«Ordinato» significa che prendendo due elementi qualsiasi possiamo stabilire
con certezza quale dei due precede l'altro.

Gli elementi necessari per studiare un sistema sono:

t = t 0 , t 1 , . . . , t i {\displaystyle t={t_{0},t_{1},...,t_{i}}}
![t={t_{0},t_{1},...,t_{i}}](https://wikimedia.org/api/rest_v1/media/math/render/svg/635e4d03c55759a1707d4a589eac467ee4126043)//
Insieme ordinato del tempo

u = u 0 , u 1 , . . . , u i {\displaystyle u={u_{0},u_{1},...,u_{i}}}
![u={u_{0},u_{1},...,u_{i}}](https://wikimedia.org/api/rest_v1/media/math/render/svg/b47b1eb28c4afb26e4cd5067a83fff6f611bb3a7)
// Insieme delle variabili di ingresso

y = y 0 , y 1 , . . . , y i {\displaystyle y={y_{0},y_{1},...,y_{i}}}
![y={y_{0},y_{1},...,y_{i}}](https://wikimedia.org/api/rest_v1/media/math/render/svg/49afa387f3a79b5c32b35a03d42a20cb657feeab)
// Insieme delle variabili di uscita

x = x 0 , x 1 , . . . , x i {\displaystyle x={x_{0},x_{1},...,x_{i}}}
![x={x_{0},x_{1},...,x_{i}}](https://wikimedia.org/api/rest_v1/media/math/render/svg/415d6adbd1916ea0f975e4bb66d7b3fa8da8d9ba)
// Insieme delle variabili di stato

f = f ( t , u , y , x ) {\displaystyle f=f(t,u,y,x)}
![f=f\(t,u,y,x\)](https://wikimedia.org/api/rest_v1/media/math/render/svg/cc752ae5d1a7dd0dd929d3d56edfc87eba63c243)
// Equazione di stato

g = g ( t , u , y , x ) {\displaystyle g=g(t,u,y,x)}
![g=g\(t,u,y,x\)](https://wikimedia.org/api/rest_v1/media/math/render/svg/a9fbccdc096721ca576b5cfc29b6b495f5396f66)
// Equazione di uscita

L'equazione di stato _f_ serve a calcolare lo stato interno del sistema in un
determinato istante, ovvero la sua evoluzione nel tempo:

x ( t i ) = f ( x ( t 0 ) , u , [ t 0 , t i ] ) {\displaystyle
x(t_{i})=f(x(t_{0}),u,[t_{0},t_{i}])}
![x\(t_{i}\)=f\(x\(t_{0}\),u,\[t_{0},t_{i}\]\)](https://wikimedia.org/api/rest_v1/media/math/render/svg/3dddb3f7351b6d512f8bfa7b93408444bb6d817e)

Si tiene conto, cioè, dello stato iniziale e di tutti gli ingressi fino a quel
momento. Grazie a questa funzione possiamo studiare l'evoluzione dello stato
interno di un sistema.

L'equazione di uscita _g_ serve a calcolare l'uscita _y(t i)_ nell'istante _t
i_:

y ( t i ) = g ( x ( t i ) , u ( t i ) ) {\displaystyle
y(t_{i})=g(x(t_{i}),u(t_{i}))}
![y\(t_{i}\)=g\(x\(t_{i}\),u\(t_{i}\)\)](https://wikimedia.org/api/rest_v1/media/math/render/svg/327e4ee0ea555bf2be0b554a6ab529ff639534d9)

Essa tiene conto, quindi, dello stato interno del sistema e degli ingressi
dell'istante _t i_. Il sistema, quindi, dipende da questa sestupla di dati:

S = ( t , u , y , x , f , g ) {\displaystyle S=(t,u,y,x,f,g)}
![S=\(t,u,y,x,f,g\)](https://wikimedia.org/api/rest_v1/media/math/render/svg/51a19afc9a17d85268d422351d6caff7b456edd0)

In ambito ingegneristico sono formalmente possibili tre diverse
modellizzazioni matematiche equivalenti e interscambiabili di un sistema
dinamico:

Il modello ISU è quello che, tramite lo stato, mette in evidenza maggiori
informazioni e proprietà del sistema; si ottiene direttamente dal sistema
ingresso-uscita mettendone in evidenza le variabili di stato; queste in
generale possono non essere univoche, ma la loro scelta è spesso dettata dalla
ragionevolezza del caso in oggetto.

Il modello ingresso-uscita ARMA si ottiene, invece, direttamente come
equazione differenziale o integro-differenziale dalle equazioni di bilancio
del sistema fisico in oggetto (meccanico, termodinamico, elettrico). In
generale, da una modellizzazione ingresso-uscita differenziale lineare di
ordine _n_ si ricavano _n_ equazioni differenziali lineari del primo ordine
esprimibili poi in maniera compatta tramite il formalismo matriciale.

L'analisi di tali sistemi può essere fatta tramite l'ottenimento della
cosiddetta funzione di trasferimento ovvero il rapporto tra la Trasformata di
Laplace dell'ingresso e la trasformata dell'uscita ovvero tramite la
cosiddetta risposta impulsiva, antitrasformata della funzione di trasferimento
ovvero risposta da un impulso semplice dove l'uscita viene computata nel
dominio del tempo dalla convoluzione di tale risposta impulsiva con l'ingresso
desiderato ovvero con il prodotto della funzione di trasferimento per
l'ingresso trasformato e poi il tutto antitrasformatato. Altro modo di
rappresentazione analogo è il modello autoregressivo ingresso-stato-uscita a
media mobile (ARMA).

Altri progetti

