L' **imperatore della Cina** (cinese: 皇帝; pinyin: Huángdì) era un titolo
conferito a tutti i monarchi regnanti sulla Cina dal 221 a.C., quando venne
fondata la dinastia Qin, fino al 1912, quando venne deposta la dinastia Qing.

L'imperatore aveva anche l'appellativo di "Figlio del Cielo", titolo creato
durante il regno della dinastia Shang: all'imperatore veniva riconosciuto il
ruolo di _tianxia_ , che tradotto significa "tutto al di sotto del cielo", a
indicare che il potere dell'imperatore era diffuso, secondo la tradizione, su
tutta la Terra e non soltanto sul territorio da lui controllato.

Gli imperatori appartenenti alle stesse famiglie sono oggi classificati in
periodi storici denominati dinastie.

Altri progetti

