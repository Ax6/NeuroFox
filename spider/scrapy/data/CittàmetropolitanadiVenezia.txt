![Flag of
Veneto.svg](//upload.wikimedia.org/wikipedia/commons/thumb/d/d5/Flag_of_Veneto.svg/150px-
Flag_of_Veneto.svg.png)  
Politica in Veneto

modifica

**Categorie:Politica, Diritto e Stato**

La **città metropolitana diVenezia** è una città metropolitana italiana. Nel
2015 ha sostituito la provincia di Venezia.[2]

Affacciata ad est sul il mar Adriatico, in particolare con l'Alto Adriatico,
confina a nord-est con il Friuli Venezia Giulia (provincia di Udine e
provincia di Pordenone), a sud con la provincia di Rovigo, a ovest con la
provincia di Padova e la provincia di Treviso.

La città metropolitana di Venezia è sostanzialmente una realtà eterogenea, che
unisce all'interno di un unico territorio più circondari:

I comuni di Chioggia, Cavarzere e Cona costituiscono un'exclave separata dal
resto della città metropolitana, confinante con le province di Padova e
Rovigo.

La morfologia del territorio evidenzia le oggettive difficoltà di inter-
relazioni socioeconomiche tra le varie realtà dei singoli circondari e comuni.
Si nota che la città metropolitana ha un territorio a forma di "banana" con
una lunghezza che misura all'incirca 120 km, e con una larghezza media di
circa 25 km. Inoltre, la diversità è amplificata dalla vicinanza di importanti
realtà cittadine appena al di là del confine (come Padova, Treviso e
Pordenone) che molto spesso fungono da richiamo molto più forte della stessa
città capoluogo, di cui peraltro si avverte la storica importanza.

In un viaggio ideale dal Sud al Nord della città metropolitana di Venezia, il
primo grosso centro urbano è quello di Chioggia, realtà lagunare isolata che
ha sempre avuto un rapporto ambivalente nei confronti di Venezia; attualmente
la città intrattiene rapporti stretti anche con la vicina area della Saccisica
e con Padova.

Segue l'area della Riviera del Brenta, area da sempre a cavallo tra la
dominazione veneziana e quella padovana, che condivide in parte i caratteri di
entrambe le città perché, assieme all'area del Miranese, sono le zone in cui
la storia e le relazioni economiche e culturali sono più vicine alla città di
Venezia e al suo polo industriale.

Il Sandonatese è sempre stata una zona di confine tra il Dogado e il
Trevigiano, area a cui buona parte del territorio fa attualmente riferimento
per affinità socio-economiche, culturali e religiose. Interessato dalla
bonifica fino agli anni trenta del Novecento, il circondario del Sandonatese
presenta un'economia fondata su numerose piccole e medie imprese,
sull'agricoltura (in particolare sulla produzione di ortaggi, frutta e vini
DOC "Piave"[3]) e sul turismo (Cavallino-Treporti, Jesolo, Eraclea).
Nell'area, oltre all'italiano, è parlata in prevalenza la variante Sandonatese
del dialetto veneziano, mentre nella gronda lagunare i maggiori influssi
derivano dal veneto parlato a Venezia. Dal punto di vista religioso il
territorio è diviso tra la diocesi di Treviso e la diocesi di Vittorio Veneto
a nord, mentre la zona costiera è compresa nel patriarcato di Venezia.

Unica parte del territorio veneto che si trova oltre il fiume Livenza, il
Portogruarese fu storicamente sotto la potestà del Friuli e solo in età
napoleonica aggregato amministrativamente a Venezia, con l'eccezione della
città di Caorle, che da sempre ha fatto parte del Dogado, ovvero del nucleo
metropolitano della capitale fin dal momento della genesi della Repubblica di
Venezia. In ambito religioso la situazione è sostanzialmente la medesima: gran
parte del territorio rientra sotto la diocesi di Concordia-Pordenone, eccetto
gran parte del comune di Caorle, compreso nel patriarcato di Venezia[4]

Tuttora, nelle zone confinanti con la Regione Friuli Venezia Giulia, si stima
che il 29% della popolazione parli correntemente il friulano. L'idioma è
riconosciuto e tutelato ufficialmente come lingua minoritaria e storica nei
comuni di San Michele al Tagliamento, Cinto Caomaggiore e Teglio Veneto in
base alle delibere provinciali 20 aprile 2006, n. 32, e 21 dicembre 2006, n.
120[5][6].

Non è quindi un caso che, soprattutto nella parte più orientale della città
metropolitana, probabilmente quella più distante dall'essenza veneziana, vi
siano state volontà più o meno marcate di passare ad altro ente provinciale (o
regionale, come nel caso della vittoria del "Sì" nel referendum di distacco
dal Veneto e aggregazione al Friuli Venezia Giulia del comune di Cinto
Caomaggiore) o per la creazione di una nuova provincia.

Fu dapprima abitata dagli Euganei; successivamente, in epoca protostorica, fu
occupata dai Veneti. Essi, designati anche come _Paleoveneti_ , si insediarono
nell'attuale territorio della provincia (XI secolo a.C.), integrandosi con gli
Euganei. Secondo la leggenda, erano guidati da Antenore, il quale, fuggendo da
Troia, condusse il popolo degli Èneti, popolo alleato proveniente dalla
Paflagonia, ad abitare le coste del Mar Adriatico.

Essendo Veneti e Romani popoli alleati, la latinizzazione dei primi fu
pacifica. Nel 102 a.C. i Romani sconfissero nella zona Cimbri e Germani,
aumentando così la loro influenza nel territorio fino a formare la _Regio X
Venetia et Histria_. La nascita di Venezia non ha date precise. Circa nel 570
alcuni profughi provenienti dall'entroterra, specialmente da Aquileia, si
rifugiarono in alcune isole della Laguna di Venezia al fine di sfuggire alle
frequenti invasioni barbariche. Al quel tempo il territorio della provincia
faceva parte dell'Impero Bizantino (Esarcato di Ravenna).

Con il passare dei secoli Venezia si fece sempre più indipendente e nel 697,
ad Eracliana, venne eletto il primo doge. Successivamente, con la distruzione
di Eracliana (805), la capitale fu spostata a Rialto (Venezia).

Nel Basso Medioevo, Venezia, ormai importante repubblica marinara, è
totalmente indipendente da Bisanzio e inizia la sua espansione
nell'entroterra. Nel 1260 fu sconfitta la famiglia degli Ezzelini. In risposta
alle minacciose mire espansionistiche dei Visconti di Milano, nel 1395 anche
Venezia cominciò a invadere i territori vicini. Già nel 1410 i territori della
Regio X Venetia et Histria erano riuniti, comprese Padova e Verona. All'inizio
nel XVI secolo la repubblica comprendeva i territori dalle Alpi Giulie a
Crema, l'Istria, la Dalmazia, Cipro e parte della Morea. L'"Atlantizzazione"
conseguente alla scoperta dell'America di Cristoforo Colombo, la caduta
dell'Impero Bizantino e il rafforzamento dell'Impero Ottomano indebolirono i
commerci nel mar Mediterraneo e la Repubblica dapprima orientò la sua economia
all'agricoltura, poi si rese neutrale. Nel 1797 Napoleone invase la Repubblica
e con il trattato di Campoformio la cedette all'Austria. Dopo la sconfitta
definitiva di Napoleone, l'Impero austriaco fondò una provincia di Venezia
sulla circoscrizione del Dipartimento Adriatico, ente a sua volta istituito
dal Governo del Regno Italico napoleonico. Il Dipartimento comprendeva il
territorio del Dogado a cui furono, a più riprese, aggregati i cantoni
friulani (suddivisione amministrativa francese equivalente al mandamento) di
Aquileia, Latisana e Portogruaro. Con la dominazione austriaca il Dipartimento
fu convertito nella provincia di Venezia, a cui furono però sottratti i
mandamenti friulani, che vennero reinseriti nella provincia del Friuli (tranne
il mandamento di Portogruaro che rimase a Venezia). Col passaggio all'Italia
si celebrarono le prime elezioni provinciali, il 23 dicembre 1866.[7]

Nel 2014 fu ufficialmente istituito il nuovo ente denominato Città
metropolitana di Venezia, che sostituisce la soppressa Provincia. Le elezioni
del Consiglio Metropolitano si sono svolte il 9 agosto del 2015, mentre la
prima riunione, che ha sancito l'istituzione ufficiale della Città
Metropolitana, è stata il successivo 31 agosto. Primo sindaco metropolitano è,
per diritto, il sindaco del capoluogo Luigi Brugnaro.

— 18 luglio 2016 [8]»

Gli stranieri regolari residenti nel Veneziano sono, in proporzione, meno
numerosi rispetto sia alle provincie limitrofe, sia alla media regionale:
53.550 unità (6,3%); dei nati, il 13,6% erano stranieri. Nell'ultimo anno,
tuttavia, la popolazione straniera è aumentata di 10.029 unità (+19,0%),
dimostrando, fra l'altro, un elevato tasso di natalità (1.036 nati, il 21,0‰).
Le maggiori concentrazioni si hanno ad Annone Veneto (15,2%) e a Pramaggiore
(15,2%), mentre, tra i valori minimi, spicca Chioggia (3,1%).

Saldo naturale.

Popolazione straniera sul totale.

Appartengono alla città metropolitana i seguenti 44 comuni:

Di seguito sono riportati i primi dieci comuni della Città metropolitana per
popolazione residente (dati: Istat 28/02/2014):

Venezia \- Basilica di San Marco

Venezia \- Isola di San Giorgio Maggiore

Venezia \- Ponte di Rialto

Burano

Camponogara \- Panorama

Caorle \- Campanile

Cavallino-Treporti \- Faro di Piave Vecchia

Cavarzere \- Municipio

Chioggia \- Ponte Vigo

Concordia Sagittaria \- Cattedrale

Jesolo \- Panorama

Malcontenta \- Villa Foscari

Mestre \- Torre dell'orologio

Noale \- Castello

Pianiga \- Arcipretale

Portogruaro \- Il centro storico

San Donà di Piave \- Corso Trentin

Santa Maria di Sala \- Villa Farsetti

Scorzè \- Villa Soranzo Conestabile

Stra \- Villa Pisani

Vigonovo \- Villa Sagredo

