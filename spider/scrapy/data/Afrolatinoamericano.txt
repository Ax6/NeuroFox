Un **Afro-latinoamericano** (anche **Afro-latino** ) è una persona
dell'America Latina che ha antenati africani. Il termine si riferisce anche a
elementi storici e culturali che le popolazioni africane hanno portato
nell'America Latina.[1] Il termine si riferisce inoltre alla mescolanza di
elementi culturali che si possono trovare nella società, come la religione, la
musica, la lingua, le arti e le classi sociali.

In seguito il termine verrà usato per identificare l'ascendenza dell'Africa
nera e non quella europea (come per i bianchi in Sud Africa). Questo termine
non è molto usato al di fuori della comunità accademica. In genere gli afro-
latinoamericani sono identificati con il termine "nero" ( _negro_ in spagnolo,
_negro_ o _preto_ in portoghese). Più comunemente, quando ci si riferisce agli
aspetti culturali di origine africana senza specificare un paese dell'America
Latina, i termini utilizzati hanno il prefisso "afro-" davanti alla
nazionalità. Un esempio per tutti sono gli afro-dominicani[2] e gli afro-
brasiliani;[3] comunque, l'utilizzo cambia da nazione a nazione.

Le statistiche demografiche che riguardano gli afro-latinoamericani non sono
molto attendibili, specialmente se derivate da censimenti in cui i soggetti
decidono la loro etnia, poiché in tutti i paesi il concetto di discendenza
africana è vista in diversi modi.

La popolazione dell'America latina è stimata a circa 549.549.000 individui,
con circa 100-150 milioni[4][5] di afro-latinoamericani.[6]

Circa il 5% della popolazione latinoamericana si autoidentifica, o è
classificato come tale dai censimenti, come discendente di neri africani. Un
ulteriore 16% è mulatto, mentre gli Zambo sono una minoranza.

La popolazione di origini africane arrivò nelle Americhe con gli spagnoli e i
portoghesi nel periodo della tratta degli schiavi tra il XV ed il XVI secolo.
Per esempio, Pedro Alonso Niño, tradizionalmente considerato il primo di molti
esploratori del Nuovo Mondo di origini africane[7], fu un navigatore delle
spedizioni di Cristoforo Colombo. Quelli che hanno discendenze dirette con
l'Africa per la maggior parte arrivano dalla tratta degli schiavi, per essere
impiegati come agricoltori, domestici e in altri lavori umili o come minatori.
Si occupavano anche di mappatura e di esplorazione (come ad esempio
Estevanico) e alcuni anche nella conquista (come Juan Valiente). La maggior
parte delle deportazione di schiavi avvenne dall'ovest e dal centro
dell'Africa, nelle attuali Nigeria, Ghana, Benin, Angola e Congo. I sei
maggiori gruppi etnici deportati furono gli Yoruba, gli Igbo, gli Hausa, gli
Oromo, gli Akan e i Bantu (per la maggior parte Zulu). Molti schiavi andarono
in Brasile e nei Caraibi, ma, in numero minore, anche in Colombia e in
Venezuela. I paesi con un numero significativo di neri, mulatti o zambo, sono
Brasile (86 milioni), Colombia (10 milioni), Haiti (8.7 milioni), Repubblica
Dominicana (circa 8.1 milioni), Cuba (circa 4 milioni) e Porto Rico (tra il
20% e il 46%). Alcune ricerche genetiche recenti hanno evidenziato che il
26.4% dei portoricani possiede eredità genetiche africane nel cromosoma X, e
il 20% nel cromosoma Y, questo porta a supporre che una popolazione tra il 20%
e il 46% abbia discendenze africane.[8]

I termini tradizionali per gli afro-latinoamericani che hanno sviluppato una
propria cultura includono _Garifuna_ (in Nicaragua, Honduras, Guatemala e
Belize), _cafuzo_ (in Brasile), e _zambo_ nelle Ande e Centro America. Marabou
è un termine haitiano per definire una persona con origini multirazziali. Il
termine descrive l'unione tra un nero africano/europeo o mulatto, con un
amerindio, specificatamente di razza Taíno, nati ad Haiti (prima Santo
Domingo). La maggior parte della popolazione africana deportata dai francesi e
dagli spagnoli diluì le generazioni dei "marabou", infatti, al giorno d'oggi
virtualmente tutti gli haitiani di discendenza amerindia possiedono anche
antenati africani.

La mescolanza di queste culture africane con le culture spagnola, portoghese,
francese e indigena hanno prodotto molte particolari forme linguistiche (ad
esempio Palenquero, Garífunae Creolo Haitiano), religioni (ad esempio
Candomblé, Abakuá, Santería, Lucumí e Voudou), musica (ad esempio kompa,
salsa, bachata, punta, palo de Mayo, plena, samba, merengue, cumbia), arti
marziali (come la capoeira) e balli (rumba, merengue). Molte di queste
espressioni culturali sono diventate pervasive nell'America Latina.

I termini che vengono usati in America Latina per indicare le radici africane
includono _mulato_ (metà bianco e metà nero) e _zambo_ (metà amerindio e metà
nero). _Mestizo_ si riferisce all'unione di un amerindio e un bianco. Il
termine _mestizaje_ si riferisce alla fusione di razze. Nell'America Latina
questo accadeva spesso tra i gruppi razziali, ma di solito erano gli uomini
europei ad unirsi con donne indigene o africane, mentre l'unione tra una donna
europea e un uomo non-bianco era considerato un taboo.

Tradizionalmente è stato sostenuto che la popolazione nera in Argentina è
diminuita fino ad essere insignificante all'inizio del XX secolo. Comunque, il
censimento avvenuto in due quartieri dell'Argentina nel 2006 riguardo alla
popolazione con antenati africani ha portato alla luce che il 5% della
popolazione sa di avere antenati africani, e un altro 20% dice che è
possibile, ma non ne ha la certezza. Dato che l'immigrazione europea in
Argentina rappresentava la metà della crescita nel 1960, alcuni ricercatori
sostengono che, piuttosto che di diminuzione, si dovrebbe parlare di
"invisibilità" della popolazione afro-argentina e delle sue radici culturali.
Altri ricercatori hanno asserito che ci fu un deliberato genocidio ai danni
degli afro-argentini, che fu apertamente descritto da molti euro-argentini
come Domingo Faustino Sarmiento e fu messo in atto probabilmente usando una
politica repressiva durante le epidemie e le guerre.

I discendenti degli africani in Bolivia sono circa il 2% della popolazione.
Furono deportati durante la colonizzazione spagnola e la maggior parte vive a
Yungas.

Il Cile liberò circa 6000 neri, circa un terzo di quelli che arrivarono prima
del 1615; molti erano utilizzati nelle piantagioni intorno a Santiago. Oggi ci
sono pochissimi afro-cileni, e nel 2006 rappresentavano meno dello 0.1% della
popolazione

Il range di stima degli afro-colombiani si aggira tra i 4.4 e i 10.5 milioni
di persone[9], rappresentano cica il 21% della popolazione (9.154.537) secondo
il DANE (National Administration Department of Statistics),[10], molti dei
quali sono concentrati nel nord-est della costa caraibica e della costa
pacifica, sebbene se ne trovi in numero considerevole anche a Cali, a
Cartagena, e a Barranquilla. La Colombia è considerata al terzo posto per
concentrazione di popolazione di discendenze africane, preceduta da Brasile e
Stati Uniti.

È stato stimato che circa 4.4 milioni di afro-colombiani conoscono la loro
ascendenza africana, mentre molti altri non lo sanno, questo è il risultato
delle relazioni inter-razziali con i bianchi e gli indigeni.[9] Storicamente
sono assenti degli alti livelli di governo, molti dei loro insediamenti
storici lungo la costa pacifica non si sono sviluppati.[9] Nel conflitto
interno in corso della Colombia, gli afro-colombiani sono sia vittime di
violenze, sia membri di gruppi armati, come le FARC e l'AUC. Gli afro-
colombiani hanno contribuito nella crescita di alcuni aspetti culturali della
Colombia. Per esempio, molti generi musicali, tra cui la _Cumbia_ , hanno
origine o influenze africane. Alcuni hanno ottenuto anche successi sportivi,
come Faustino Asprilla.

San Basilio de Palenque è un villaggio noto per aver mantenuto molte
tradizioni africane. È stato dichiarato _Masterpieces of the Oral and
Intangible Heritage of Humanity_ (Patrimoni orali e immateriali dell'umanità)
dell'UNESCO nel 2005.[11] Gli abitanti di Palenque ancora oggi parlano
Palenquero, una lingua creola afro-ispanica[12].

Nel 2006 la popolazione equadoreña contava circa 13.547.510 persone di cui
l'8% con antenati spagnoli e africani. La cultura afro-equadoreña si trova
sulle coste a nordovest, con il picco del 70% nella provincia di Esmeraldas e
a Chota Valley nella provincia di Imbabura. Si trovano anche a Quito e
Guayaquil. L'influenza culturale africana maggiormente conosciuta è il genere
musicale _marimba_. _Bao_ è una fusione di ritmi nativi e ritmi Caraibici che
includono _candombe_ , salsa, merengue, reggae e calypso. Dalla Chota Valley
c'è la _Bomba_.

I neri paraguaiani sono discendenti degli schiavi deportati nel XVI secolo.
Sono diventati un numero significativo e raggiunsero l'11% nel 1785. La
maggior parte di loro si è stabilita nelle comunità di Areguá, Emboscada, e
Guarambaré. Nella capitale Asunción si trova una comunità che comprende 300
famiglie.

Gli afro-peruviani rappresentano circa il 3-4% della popolazione (circa 2
milioni di persone).

Durante il periodo della tratta degli schiavi, furono portati in Perù circa
95.000 schiavi, l'ultimo gruppo arrivò nel 1850. Oggi gli afro-peruviani
risiedono principalmente nella capitale e nella costa sud, anche se è
possibile trovarne in numero significativo anche nella costa a nord.
Recentemente si è verificato che la comunità con la maggior concentrazione di
afro-peruviani è Yapatera a Morropon, dove circa 7.000 contadini possiedono
una forte discendenza con gli schiavi africani deportati dal Madagascar. Ci si
riferisce a loro con i termini "malgaches" o "mangaches".

La musica afro-peruviana poco conosciuta fino agli anni cinquanta, quando
divenne popolare grazie al musicista Nicomedes Santa Cruz.[13]

Gli schiavi africani e i loro discendenti si trovano in gran numero durante la
fondazione dell'Uruguay. Alla fine del XVIII secolo Montevideo divenne il
porto principale per la tratta degli schiavi, molti deportati dalle colonie
portoghesi e diretti alle colonie spagnole del Nuovo Mondo, minatori in Perù e
Bolivia, coltivatori in Uruguay.

Durante in XIX secolo, quando l'Uruguay si unì alle altre colonie per ottenere
l'indipendenza dalla Spagna, l'eroe nazionale uruguaiano José Artigas portò
una divisione elitaria di truppe nere contro i coloni. Uno dei suoi capitani
fu Joaquín Lenzina, noto come Ansina, un liberto che componeva odi musicali
sulle sue imprese ed è considerato dagli afro-uruguaiani come un padre della
nazione.

I neri venezuelani sono per la maggior parte discendenti degli schiavi
africani deportati dal XVII al XIX secolo per la coltivazione del cacao e del
caffè. Molti afro-venezuelani abitano nel centro-nord del Paese: nelle città
costiere di Barlovento (Stato di Miranda),con Yaracuy a nord, Carabobo e
Aragua, e Vargas a est; Ma ci sono anche delle aree a sud nel lago di
Maracaibo (Stato di Zulia) e a nord nello Stato di Merida nelle Ande. Sono
riusciti a mantenere vivi cultura e tradizioni, specialmente attraverso la
musica.

Il Venezuela è una nazione multi-razziale. Nel 2001, fu fatta una ricerca
sulla diversità genetica dall'Istituo Venezuelano di Ricerca Scientifica (
_Instituto Venezolano de Investigaciones Científicas_ , IVIC), nella quale la
popolazione fu comparata con i percorsi storici delle caste coloniali.
Aggiungendo queste nuove informazioni riguardo alle malattie genetiche e alle
caratteristiche associate alle persone provenienti dall'Africa sub-Sahariana,
dall'Europa e dai Nativi Americani la ricerca rivelò che il 5% dei venezuelani
ha ascendenza africana e il 29% della popolazione è mulatta (unione tra
africani e europei), mentre non ci sono dati per gli zambo (unione tra
africani e amerindi). Questa informazione rivela che almeno il 32% della
popolazione è di discendenza africana.

Gli afro-venezuelano si sono distinti nello sport, molti di loro giocano nella
Major League Baseball e in altri sport (ad esempio l'ex attaccante dell'NBA
Carl Herrera), comunque, molti di loro non si considerano afro-venezuelani, ma
come latini o ispanici o semplicemente venezuelani. Gli afro-venezuelani si
sono distinti anche nelle arti, specialmente nella musica, per esempio:
Magdalena Sánchez, Oscar D'León, Morella Muñoz, Pedro Eustache, Frank
Quintero, per citarne alcuni. Sono mulatte Miss Venezuela 1998 Carolina
Indriago, Miss Venezuela Universe 2006 Jictzad Viña, e Miss Venezuela World
2006 Susan Carrizo.

Il presidente venezuelano Hugo Chávez ha dichiarato in un'intervista mentre
era in visita negli Stati Uniti:

«When we were children, we were told that we have a motherland, and that
motherland was Spain. However, we have discovered later, in our lives, that as
a matter of fact, we have several motherlands. And one of the greatest
motherlands of all is no doubt, Africa. We love Africa. And every day we are
much more aware of the roots we have in Africa... Racism is very
characteristic of imperialism. Racism is very characteristic of capitalism.
Katrina is—indeed, has a lot to do with racism–no doubt about it. Hate against
me has a lot to do with racism. Because of my big mouth, because of my curly
hair. And I'm so proud to have this mouth and this hair, because it's
African."»

«Quando eravamo bambini, ci raccontavano di avere una madre patria, la Spagna.
Successivamente, abbiamo scoperto, nelle nostre vite, che come dato di fatto,
avevamo molte madri patrie. Una delle più grandi patrie di tutte è senza
dubbio l'Africa. Noi amiamo l'Africa. E ogni giorno siamo sempre più
consapevoli delle nostre radici africane... Il razzismo è una caratteristica
dell'imperialismo. Il razzismo è una caratteristica del capitalismo. L'Uragano
Katrina, infatti, ha senza dubbio molto a che fare con il razzismo. L'odio
verso di me ha senza dubbio a che fare con il razzismo. A causa della mia
grande bocca, a causa dei miei capelli ricci. Io sono molto orgoglioso di
avere questa bocca e questi capelli, perché sono africano.[14]»

La maggior parte degli afro-latinoamericani che vivono in Centro America si
trovano sulla costa. I neri del Belize, del Guatemala, dell'Honduras e del
Nicaragua, hanno discendenza Garifuna, afro-caraibica o Mestizo, Miskito per
le ultime due. Mentre nella Costa Rica e a Panama i neri hanno per la maggior
parte ascendenza afro-caraibica. La maggior parte di loro arrivò a Panamá per
costruire il canale, mentre in Guatemala, Honduras, Nicaragua e Costa Rica,
lavoravano nelle piantagioni di banane e di canna da zucchero.

La cultura del Belize è un miscuglio di Africa, Europa e Maya, ma solo il 30%
della popolazione è considerata con ascendenza africana. La più numerosa
comunità di discendenti africani sono Creoli e i Garifuna, i quali vivono dal
Distretto di Cayo al Distretto di Belize e al Distretto di Stann Creek
(Dangriga) sul mar dei Caraibi. Belize City, sulla costa caraibica, è il
centro della cultura africana in Belize, con la sua popolazione di ascendenza
africana, europea e maya.

Il 3% della popolazione ha origini africane, parla inglese poiché discendono
dagli immigranti giamaicani del XIX secolo. La popolazione nera indigena si
aggira intorno all'1%, circa 41.338 individui. Nella Provincia di Guanacaste
una porzione significativa della popolazione ha ascendenti amerindi, africani
e spagnoli. La maggior parte degli afro-costaricani si trovano nella provincia
di Limón.

Il generale Maximiliano Hernández Martínez proclamò le leggi razziali nel 1930
che proibivano alla popolazione nera di entrare nel paese. Le stesse furono
abolite durante gli anni ottanta.[15]

Solo il 2% della popolazione guatemalteca è considerata nera o mulatta. La
comunità principale di discendenza africana sono i Garifuna, concentrati a
Livingston e Puerto Barrios. Gli altri sono afro-caraibici e mulatti che
vivono a Puerto Barrios e Morales. Tutte queste città si trovano sulla costa
caraibica, nel dipartimento di Izabal. A causa della disoccupazione e della
scarsità di opportunità economiche, molti Garifuna hanno lasciato il
Guatemala, per spostarsi in Belize o negli Stati Uniti. Molti altri
discendenti africani si trovano a Amatitlán, San Jerónimo e Jutiapa, sebbene
molti di loro non si riconoscano afro-caraibici poiché la cultura è andata
persa.

Molti degli schiavi arrivarono in Guatemala dall'Africa per lavorare nelle
piantagioni di cotone, canna da zucchero, tabacco e caffè. La ragione
principale della schiavitù in Guatemala erano le immense piantagioni di canna
da zucchero e le _haciendas_ che si trovavano sulle coste caraibiche e
pacifiche. Lo strumento popolare nazionale, la marimba, trova le sue origini
in Africa e fu portata in Guatemala e nel resto del Centro America dagli
schiavi deportati durante il periodo coloniale. Le canzoni suonate con questo
strumento hanno influenze nativo-americane, africane e europee sia nella forma
sia nello stile.

Tra i Garifuna si trovano molte persone che hanno acquisito la notorietà in
vari campi: leader sociali (Mario Ellington e Dilia Palacios Cayetano),
musicisti (Sofía Blanco, Silvia Blanco e Jursino Cayetano), poeti (Nora
Murillo e Wingston González), atleti (Teodoro Palacios Flores e Mario Blanco),
giocatori di calcio (Guillermo Enríquez Gamboa _la Pantera_ , Tomás Enríquez
Gamboa, German Trigueño Castro, Clemente Lalín Sánchez, Wilson Lalín
Salvatierra, Carlos Delva, Norman Delva, David Suazo, Tomás Suazo, Braulio
Arzú, Ricardo Trigueño Foster, Guillermo Ramírez _el Pando_ , Florencio
Martínez, Renato Blanco e Marvin Ávila), giocatori di basket (Juan Pablo
Trigueño Foster), un wrestler ( _El Cadete del Espacio_ ) e una modella
(Deborah David).

All'interno della comunità degli afro-caraibici troviamo dottori (Henry Stokes
Brown e suo figlio, Wilfredo Stokes Baltazar; Arla Cinderella Stokes),
psicologi (Elizabeth Stokes), diaconi (Sydney Samuels), un poeta (Alan Mills),
un giornalista (Glenda Stokes Weatherborn), atleti (Roy Fearon, Salomón Rowe e
Octavio Guillespie), giocatori di calcio (Ricardo Clark, Jorge Lynch, Jerry
Slosher, Royston Hall, David Stokes, Tony Edwin, Oscar Sims, Willie Sims,
Vicente Charles, José A. Charles, Martín Charles, Selvyn Pennant, Douglas
Pérez McNish, Mynor Pérez McNish, Carlos Pérez McNish, Leonardo McNish, Arturo
McNish, Alfredo McNish, Julio César Anderson, Hermenegildo Pepp Castro,
Stanley Gardiner, David Gardiner, Kenneth Brown, Mario Becker, Freddy
Thompson, Elton Brown e Jonny Brown), giocatori di basket (Jeremías Stokes,
Tomás Guillespie e Peggy Lynch), and una ex Miss Guatemala (Marva
Weatherborn).

Oggi, i Garifuna e gli afro-caraibici del Guatemala sono organizzati in un
gruppo chiamato _Organización Negra Guatemalteca_ (ONEGUA). Secondo il loro
sito web, l'ONEGUA è "un'organizzazione non governativa fondata nel 1995 con
lo scopo di promuovere l'interesse e combattere per i diritti dei Garifuna
guatemaltechi e della popolazione con antenati africani"[16].

Il censimento ufficiale dell'Honduras indica che il 2% della popolazione, che
ammonta circa a 150.000 individui, si auto-identifica come _nero_. Questo
numero si basa sull'auto-identificazione delle persone e non usa la
definizione di Henry Gates che si basa sulla quantità di genoma africano
presente nel "sangue". Lo stesso Gates stimò la popolazione nera
dell'Honduras: "La stima della popolazione di discendenza africana in Honduras
è molto ampia, da 100.000 a 320.000 (dall'1,8% al 5,8% della popolazione del
1994)"[17].

Se si usa il metodo dell'analisi del sangue per definire la discendenza,
allora i neri arrivarono in Honduras prima del periodo coloniale. Uno dei
mercenari che aiutò Pedro de Alvarado nella sua conquista dell'Honduras nel
1536 fu uno schiavo nero che lavorava come mercenario per conquistarsi la
libertà. Alvarado mandò i suoi schiavi dal Guatemala, dove lavoravano come
minatori, nell'ovest dell'Honduras prima del 1534. I primi schiavi neri
portati in Honduras facevano parte di una licenza concessa dal vescovo
Cristóbal de Pedraza nel 1547. Certamente una larga parte della popolazione
attuale è mulatta e ha qualche discendenza africana, ma non si identifica come
nera.

Chi si autoidentifica come nero è quella parte della popolazione con origini
nelle Antille, discendenti degli schiavi portati dalla Giamaica, da Haiti e
dalle altre isole dei Caraibi. I Garifuna (o neri caraibici), una popolazione
con ascendenze amerindie e africane, furono espulsi dall'isola di Saint
Vincent dopo un'insurrezione contro gli inglesi nel 1797 e furono esiliati a
Roatán. Da qui, si spostarono lungo la costa caraibica del Belize, Honduras e
Nicaragua. Gli insediamenti dei Garifuna in Honduras comprendono Trujillo, La
Ceiba, e Triunfo de la Cruz. Anche se arrivarono solo nel 1797, i Garufina
sono considerati uno dei sette principali gruppi etnici presenti in Honduras.

Gli schiavi della costa nord si mischiarono con gli indiano Miskito, formando
un gruppo chiamato _Zambo Miskito_. Oggi i Miskito si considerano puramente
indigeni, negando la loro eredità africana[18]. Oggi esistono un numero
considerevole di persone del dipartimento di Olancho (un centro di minatori
d'oro e allevatori di bovini) che potrebbe essere considerato neri, secondo
gli standard degli Stati Uniti. Comunque loro non si identificano come neri,
ma piuttosto come mistizo.[19] I neri Creoli del dipartimento di Bay Islands
sono oggi distinti come gruppo etnico a causa delle differenze razziali dai
metizo e dai neri, e a causa delle differenze culturali come il fatto che
parlano inglese e sono di religione protestante. Attualmente non esiste
nessuno ricerca etnografica su queste popolazioni.[20]

Tutti questi fattori fanno sì che molti honduregni neghino le loro radici
africane che si riflette nei censimenti. "I neri sono maggiormente
problematici come simbolo nazionale, poiché al momento non sembrano
rappresentare né la modernità, né l'autoctonia, e la loro storia di
deportazione dall'Africa significa che loro non fanno parte della grande
civiltà pre-colombiana delle Americhe che è considerata il simbolo di un
passato glorioso. Così gli stati latinoamericani spesso usano la parola "Indo-
hispanici" dove le radici Indios sono privilegiate rispetto a quelle africane
che non vengono minimamente considerate."[21]

Circa il 9% della popolazione del Nicaragua è nera e vive sparsa lungo la
costa caraibica. Gli afro-nicaraguensi si trovano nella Regione Autonoma della
costa caraibica settentrionale e Regione Autonoma della costa caraibica
meridionale. La maggior parte proviene dalle Antille, i discendenti dei
lavoratori arrivano dalla Giamaica e dalle altre isole caraibiche che facevano
parte del protettorato britannico. Ci sono anche un piccolo numero di Garifuna
e una parte di popolazione che è un miscuglio di Angola, Congo e Arawak. In
Nicaragua c'è la maggior concentrazione di neri di tutti il Centro America.

Da queste terre vengono scrittori e poeti come Carlos Rigby, David McField
(attualmente ambasciatore del Nicaragua in Giamaica), Andira Watson e John
Oliver. Tra i musicisti troviamo Caribbean All Stars, Atma Terapia Arjuna Das,
Osberto Jerez y Los Gregorys, Caribbean Taste, Spencer Hodgson e Phillip
Montalbán, Grupo Gamma, Anthony Matthews e Dimension Costeña. Altha Hooker è
il rettore della Universidad de las Regiones Autónomas de la Costa Caribe e
Scharllette Allen è Miss Nicaragua 2010.

Panama fu una provincia, stato e dipartimento della Colombia fino al 1903
quando dichiarò la sua indipendenza. I neri sono discendenti degli schiavi
africani, ma successivamente si mischiarono con gli immigrati dalle isole
caraibiche. Gli afro-coloniali sono il gruppo degli ispanici, mentre gli
_antillanos_ sono quello con antenati provenienti dai Caraibi.

Secondo il censimento nazionale del 2001 la popolazione cubana conta 11,2
milioni di individui, di cui 1,1 si considerano neri, mentre 2,8 milioni di
cubani si considerano "mulatto" o "mestizo" o "javao" o "moro".[22] Molti
cubani ancora oggi si identificano con una precisa etnia o religione africana,
in particolare con Yoruba, Igbo e Congo[ _non chiaro_ ], ma anche Arará,
Carabalí, Mandingo, Fula e altri ancora.

C'è anche una presenza significativa di immigrati haitiani. Il linguaggio e la
cultura creoli entrarono a Cuba con l'arrivo degli immigrati haitiani
all'inizio del XIX secolo. Haiti era una colonia francese, e negli ultimi anni
della rivoluzione haitiana del 1791-1804 i coloni francesi furono spinti a
portare i loro schiavi a Cuba. Arrivarono principalmente da est, specialmente
a Guantanamo, dove successivamente i francesi introdussero la coltivazione
della canna da zucchero, costruirono raffinerie e svilupparono le piantagioni
di caffè. Nel 1804 circa 30.000 francesi vivevano a Baracoa e Maisi, le
municipalità più a est della provincia. Successivamente gli haitiani
continuarono ad arrivare a Cuba per lavorare come _brazeros_ (braccianti) nei
campi di canna da zucchero.

Le loro condizioni di vita e di lavoro non erano molto diverse da quelle degli
schiavi. Sebbene l'idea fosse quella di ritornare ad Haiti, molti rimasero a
Cuba. Per anni, molti haitiani e i loro discendenti non si identificarono come
Creoli. Nella parte più a est dell'isola gli haitiani venivano discriminati.
Ma dal 1959 il Regime di Castro dichiarò la fine delle discriminazioni contro
i discendenti degli haitiani. Dopo lo spagnolo, il creolo haitiano è la
seconda lingua più parlata a Cuba. Circa 400.000 cubani la capiscono bene, ma
non la parlano, oppure hanno qualche familiarità con la lingua. Oltre alla
zona est, ci sono altre comunità nelle provincie di Ciego de Ávila e Camagüey
dove la popolazione parla ancora il creolo haitiano come lingua madre. In
alcune scuole sono offerti corsi di creolo haitiano ed esiste anche un
programma radiofonico.

Alcuni afro-cubani molto famosi sono Celia Cruz e Ibrahim Ferrer, dei Buena
Vista Social Club.

Il 12% della popolazione dominicana è mulatta, con un 81% di neri,[23][24] e
l'8% sono bianchi, con non meno di nove miscugli etnici tra cui: mulattos,
zambos, grifos, indiani quadroon, mulatti quadroon, puchelas, saltaras, cabras
e mestizos.

C'è anche una presenza significativa di immigrati haitiani, cubani,
venezuelani e colombiani.

Gli afro-dominicani si trovano lungo la costa sud in città come la capitale
Santo Domingo.

La cultura dominicana è un miscuglio di origini Taino, africane ed europee.
Mentre l'influenza Taino è presente in molte tradizioni dominicane, le
influenze africane ed europee sono meno accentuate.

Gli afro-dominicani famosi includono il bachatero Anthony "Romeo" Santos, i
giocatori di baseball Sammy Sosa e Pedro Martínez, il cantante di salsa José
Alberto e l'ex Miss Universo 2009 Ada De La Cruz.

Haiti conta 8,7 milioni di persone, di cui il 95% è di discendenza africana e
il rimanente 5%-10% è mulatto e bianco.[25] La schiavitù fu portata dai
colonialisti spagnoli e francesi. Molti haitiani sono di discendenza Taino o
Carib e coabitano con la popolazione di discendenza africana.

Haiti è una nazione con forti influenze africane nella cultura, nel
linguaggio, nella musica e nella religione.

Nella popolare definizione di America Latina non è inclusa la Martinica.[
_senza fonte_ ] La popolazione di Martinica, una regione d'oltremare della
Francia, conta 402.000 individui, di cui il 10% è africano o con antenati
neri, e l'80% è un miscuglio di africani, bianchi europei e indiani Tamil.[26]
Gli africani furono deportati dalla Guinea per lavorare nella piantagioni di
canna da zucchero durante il XVII e il XVIII secolo.[27]

L'anima della cultura della Martinica trova le sue radici nell'eredità
africana. In cucina le pwa d'angole e i fagioli d'Angola, tradizionalmente
consumati durante l'ultimo dell'anno come augurio di buona fortuna, _accras_ ,
frittelle di merluzzo, e _Ti-punch_ , un tipo di rum, dimostrano le forti
radici africane, Colombo è la versione del curry. Il nome Colombo detiva dal
termile Tamil Kuzhambu. I piatti che contengono Colombo sono fatti dalla
popolazione di origine Tamil. Durante il Mardì Gras i ballerini che
interpretano i diavoli rossi suggeriscono radici senegalesi. Lo scrittore Aimé
Césaire li comparò alle culture presenti nel sud del Senegal, dopo aver visto
delle maschere rosse con delle corna e degli specchi che assomigliavano a
quelle usate nella sua terra natale.

La lingua parlata è il creolo della Martinica. Usato per conversazioni
"private", il popolo di Martinica alterna Patois e francese.[28]

Secondo il censimento statunitense del 2000 fatto a Porto Rico, l'80,5% dei
portoricani si identifica come bianco, l'8% come nero e il 10,9% come mix o
altra razza.[29] Un'analisi del DNA mitocondriale (mtDNA) condotta
recentemente dall'Università di Porto Rico a Mayagüez ha rivelato che il 61%
dei portoricani ha antenati materni nativi americani, il 26,4% ha antenati
dall'ovest e dal centro dell'Africa e il 12,6% ha antenati europei[30]
Dall'altra parte, il cromosoma Y evidenzia che la patrilinearità dei
portoricano è per il 75% circa europea, per il 20% africana e il 5% indigena.
La combinazione fa emergere molti mestizo (Taino ed Europeo) con importanti
elementi europei e africani.

Queste analisi dimostrano che la maggioranza dei portoricani è di razza mista,
ma non sentono la necessità di identificarsi come misti. Essi sostengono,
inoltre, che i portoricani tendono a supporre di essere di ascendenza
africani, indiani americani ed europei e si identificano come misto se hanno i
genitori che "appaiono" di razze "distinte". C'è da notare che Porto Rico subì
un processo di "sbiancamento" grazie agli stati Uniti. Gli addetti al
censimento registrarono una grossa disparità tra i portoricani "neri" e
"bianchi" tra i censimenti del 1910 e del 1920. I "neri" cominciarono
improvvisamente a scomparire da un censimento all'altro, probabilmente a causa
della ridefinizione del termine stesso di "nero". Sembra anche che gli
elementi culturali "neri" cominciarono a scomparite probabilmente a causa
della comune idea negli Stati Uniti che una persona poteva aspirare a una vita
migliore socialmente ed economicamente se era considerato "bianco".[31]

La disinformazione riguardo alle etnie della popolazione esisteva anche sotto
la dominazione spagnola, quando i nativi Taino furono considerati "estinti".
La biologia ora ha riscritto questa parte di storia. Queste tribù non erano
viaggiatori volontari, ma si sono fusi nella popolazione portoricana con gli
antenati Taino, che sono il filo comune che lega tutti.

Molti cosiddetti neri "puri" a Porto Rico si possono trovare nelle aree
costiere, tradizionalmente associate alle piantagioni di canna da zucchero
(specialmente nelle città di Loíza, Guayama, Ponce, e Carolina). A causa delle
ricerche sul DNA fatte dalla UPR, molte caratteristiche sanguinee africane
sono state riscontrate nelle montagne centrali dell'isola, anche se nei libri
di storia spagnoli non se ne fa menzione. Di conseguenza, le caratteristiche
dei Taino sono comparse nelle città costiere. Questo suggerisce che, mentre i
neri si rifugiavano sulle montagne per scappare dalla schiavitù, alcuni Taino
rimasero vicini alla loro fonte di cibo primaria, il pesce.

Il genere musicale portoricano della _bomba_ e della _plena_ hanno origini
rispettivamente africane e caraibiche e venivano ballate durante le feste e i
festival di origini africana. Molti _Boricuas_ che dichiarano di avere
antenati dall'ovest e dal centro dell'Africa sono discendenti degli schiavi
del Congo[ _non chiaro_ ], gli Igbo e gli Yoruba. Dopo l'abolizione della
schiavitù nel 1873 e la guerra tra America e Spagna del 1898 un numero di
afro-americani emigrò e si stabilì a Porto Rico.

Due dei portoricani più famosi sono il boxer Felix "Tito" Trinidad e il
giocatore di baseball presente nella Hall of Fame Roberto Clemente.

