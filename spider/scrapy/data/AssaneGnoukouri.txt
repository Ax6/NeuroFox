**Assane Demoya Gnoukouri** (Divo, 28 settembre 1996) è un calciatore
ivoriano, centrocampista dell'Inter.

Centrocampista, viene spesso utilizzato da regista davanti alla difesa. È
abile nei passaggi e nei lanci lunghi, oltre che in possesso di un'ottima
visione di gioco e di personalità.[1][2]

In patria non è tesserato in nessuna società, giocando su campi improvvisati:
a notare il giocatore è il procuratore Giovanni Damiano Drago. Supera un
provino con l'Olympique Marsiglia, ma non le pratiche per il tesseramento.[3]
Viene portato all'Inter dall'osservatore Giuseppe Giavardi: nel dicembre 2013
è tesserato dal Marano Vicentino (dove il padre lavora come carrellista),
militante in Serie D.[4]

L'anno successivo la società nerazzurra lo ingaggia per la squadra Primavera;
il fratello Zate Wilfried, di tre anni più giovane, entra invece a far parte
dei Giovanissimi Nazionali[5] (con cui vince subito lo scudetto[6]). Nel 2015
Assane vince il Torneo di Viareggio con la Primavera.[7]

L'11 aprile 2015 esordisce in Serie A,[8] nella vittoria per 3-0 in casa
dell'Hellas Verona.[9][10] Il 19 aprile viene lanciato dal mister Mancini nel
derby della madonnina contro il Milan, in cui sfodera una buona prestazione
dimostrando personalità.[11] Successivamente colleziona altre 4 presenze in
campionato.[12] L'8 maggio, rinnova il contratto per cinque anni.[13] Nella
stagione 2015-2016 fa il suo debutto nella prima giornata di campionato da
titolare, giocando il primo tempo e venendo poi sostituito all'inizio del
secondo tempo da Hernanes. Nella stagione successiva, sotto la guida di Frank
de Boer prima e Stefano Pioli poi, non riesce a giocare con regolarità.

Il 27 gennaio 2017 viene ceduto in prestito con diritto di riscatto
all'Udinese.[14] L'8 febbraio la società friulana comunica che sono stati
riscontrati problemi cardiaci al giocatore ivoriano, il quale dovrà osservare
uno stop forzato di almeno tre mesi, terminando così la stagione in anticipo
senza aver collezionato presenze con la squadra bianconera.[15]

Dopo i problemi riscontrati durante la permanenza a Udine, torna quindi
all’Inter.

_Statistiche aggiornate al 27 gennaio 2017._

1 Handanovič · 2 Godín · 5 Gagliardini · 6 de Vrij · 7 Sánchez · 8 Vecino · 9
Lukaku · 10 Martínez · 12 Sensi · 13 Ranocchia · 16 Politano · 18 Asamoah · 19
Lazaro · 20 Borja Valero · 21 Dimarco · 23 Barella · 27 Padelli · 30 Esposito
· 31 Pirola · 32 Agoumé · 33 D'Ambrosio · 34 Biraghi · 37 Škriniar · 46 Berni
· 77 Brozović · 87 Candreva · 95 Bastoni · Allenatore: Conte

