Le **Alpi Occidentali** sono una porzione della catena alpina; nelle varie
classificazioni, la denominazione "Alpi Occidentali" assume significati
diversi, esposti di seguito.

Secondo il criterio seguito nella Partizione delle Alpi adottata nel 1926, le
Alpi Occidentali sono una delle tre grandi parti in cui sono suddivise le
Alpi; le altre sono le Alpi Centrali e le Alpi Orientali. Seguendo
quest'accezione, le Alpi Occidentali vanno dalla Bocchetta di Altare o colle
di Cadibona, ove si uniscono con gli Appennini, al Col Ferret, ove continuano
nelle Alpi Centrali. Si trovano perciò a cavallo di Italia e Francia.

La suddivisione didattica tradizionale italiana segue il criterio della
"Partizione delle Alpi", suddividendo anch'essa le Alpi in tre parti e dando
al concetto di "Alpi occidentali" il medesimo significato[1].

La Suddivisione Orografica Internazionale Unificata del Sistema Alpino
(SOIUSA), del 2005, invece, non segue invece la tripartizione della catena
alpina, usata soprattutto in Italia e Francia, proponendo al suo posto due
sole grandi parti: Alpi Occidentali e Alpi Orientali, in armonia con le
classificazioni utilizzate negli altri paesi della catena alpina. Secondo il
criterio della SOIUSA, quindi, le Alpi Occidentali hanno un'estensione più
ampia rispetto ai criteri precedentemente esposti, comprendendo anche il
tratto tra Col Ferret e la linea Reno \- Passo dello Spluga \- Lago di Como \-
Adda.

Intese secondo il criterio della SOIUSA, le Alpi Occidentali rivestono
un'importanza particolare dal punto di vista orografico, perché racchiudono in
sé non solo il Monte Bianco, massima vetta delle Alpi, ma anche tutte le altre
vette superiori a 4000 m, con la sola eccezione del Pizzo Bernina. Anche dal
punto di vista idrografico, questo tratto della catena alpina si segnala, per
il fatto che vi si trovano le sorgenti di fiumi importanti, come il Po, il
Reno e il Rodano; ai loro piedi si estendono inoltre importanti laghi come il
Lago di Ginevra, il Lago di Costanza, il Lago di Zurigo, il Lago di Lugano, il
Lago Maggiore e il Lago di Como.

Nel 1926, a seguito del IX Congresso Geografico Italiano del 1924, venne
adottata la Partizione delle Alpi, che prevede la suddivisione del sistema
alpino in Alpi Occidentali, Alpi Centrali ed Alpi Orientali.

Nella Partizione delle Alpi e nella suddivisione didattica tradizionale
italiana[1], le Alpi Occidentali vanno dal Colle di Cadibona al Col Ferret. La
cima più elevata è il Monte Bianco (4.810 m).

Le Alpi Occidentali si suddividono ulteriormente in[2]:

La Suddivisione Orografica Internazionale Unificata del Sistema Alpino
(SOIUSA), presentata nel 2005, non segue la tripartizione delle Alpi del 1926;
prevede invece una divisione in due grandi parti: Alpi Occidentali e Alpi
Orientali, separate dalla linea Reno \- Passo dello Spluga \- Lago di Como.

Le Alpi Occidentali sono a loro volta suddivise nei due grandi settori: Alpi
Sud-occidentali ed Alpi Nord-occidentali:

Le Alpi Sud-occidentali sono divise in 6 sezioni (SZ), 23 sottosezioni (STS) e
46 supergruppi (SPG):

Le Alpi Nord-occidentali sono divise in 8 sezioni (SZ), 32 sottosezioni (STS)
e 89 supergruppi (SPG):

Altri progetti

