Il **raid di John Brown contro Harpers Ferry** (noto anche come **raid di John
Brown** o **raid su Harper's Ferry** )[1] fu un tentativo armato eseguito dal
militante dell'abolizionismo negli Stati Uniti d'America John Brown nel 1859
con l'intento di dare il via ad una rivolta di schiavi, dopo aver preso
possesso con la forza di un arsenale statunitense nella cittadina di Harper's
Ferry nell'allora territorio della Virginia.

La banda di insurrezionalisti composta da 22 membri[2] venne sconfitta da una
compagnia dell'United States Marine Corps[3] guidata dal primo tenente[4]
Israel Greene[4][5]. Il colonnello Robert Edward Lee fu parte del comando
generale dell'operazione volta a riconquistare l'arsenale.

Brown aveva originariamente chiesto sia ad Harriet Tubman che a Frederick
Douglass, entrambi incontrati nel corso dei suoi anni trascorsi a Springfield
(Massachusetts) in qualità di propagandista abolizionista, di unirsi a lui
nell'incursione progettata: Tubman era però stata prevenuta da un'improvvisa
malattia, mentre Douglass declinerà l'invito ritenendo tutto il piano
irrimediabilmente destinato al fallimento[6].

Brown e i suoi accoliti affittarono la Kennedy Farm[7] costituita in
nient'altro che una piccola capanna di tronchi posta nelle immediate vicinanze
del centro urbano[8] (a non più di 6,4 km e mezzo a Nord) e presso la comunità
di Dargan nella Contea di Washington (Maryland)[9], prendendo la residenza
sotto il nome il Isaac Smith.

Il gruppetto giunto con lui si rivelerà alla fine minimamente addestrato per
l'azione militare che si avrebbe avuto l'intenzione di realizzare. In tutto
comprendevano 18 uomini, 13 bianchi e 5 negri).

Le associazioni abolizioniste operanti nel Nord inviarono 198 fucile Sharps
calibro 52 con otturatore a retrocarica (parte delle _Bibbie di Beecher_ già
utilizzate durante il Bleeding Kansas) e 950 picche (ottenute a fine settembre
dal manifatturiero Charles Blair della "Collinsville Axe Co." di Collinsville
(Connecticut)).

La preparazione del progetto di guerriglia richiese in tutto almeno 3 mesi.
L'armeria (armi) federale costituiva un'enorme complesso di edifici che
fabbricava armi di piccolo calibro per l'United States Army, dotata di un
arsenale-magazzino che si pensava potesse contenere in quel momento fino a
100.000 moschetti e fucili[10].

Brown tentò di attrarre a sé il maggior numero possibile di reclute tra i
"negri liberi" del Nord; in una precedente riunione tenutasi nei pressi di una
cava a Chambersburg provò ad assoldare Douglass in qualità di ufficiale di
collegamento con gli schiavi del Sud per provocarne un'insurrezione generale.

Fu durante questo incontro che l'ex schiavo Shields Green[11] acconsentì ad
unirsi a J. Brown[12] nel suo attacco contro le istituzioni statunitensi[13];
Green dichiarò a Douglass: " _credo che andrò con il vecchio_ ", mentre
quest'ultimo rifiutò indicando con chiarezza a Brown che riteneva si sarebbe
trattato niente più che di una missione suicida[14].

Il piano avrebbe finito per consistere in un attacco in piena regola alla
legittimità del governo federale degli Stati Uniti d'America e che " _avrebbe
schierato l'intero paese contro di noi... Non ne uscirai mai vivo_ ", avvertì
Douglass; ma Brown rimase irremovibile nel suo proposito di lotta armata per
la liberazione degli schiavi[15].

La Kennedy Farm[16] cominciò presto a fungere da caserma, arsenale, deposito
di rifornimenti, sala mensa, club di discussione e abitazione; si rivelò molto
affollata e la vita quotidiana assai monotona. Brown si preoccupò anche di non
destare alcun sospetto tra i vicini contadini; di conseguenza si rimaneva
rinchiusi all'interno per tutto il giorno, senza molto da fare se non
studiare, esercitarsi, discutere di politica o di religione e fare giochi di
carte e partite a dama.

La nuora di Brown - Matha - faceva le veci di cuoca e governante, mentre sua
figlia Anne era assegnata al "posto di guardia"; Brown intestò la fattoria
alle due donne per cercare di sviare gli eventuali sospetti che
inevitabilmente si sarebbero raccolti attorno ad un gruppo di soli uomini.
Uscivano solamente di notte per addestrarsi e respirare un po' di aria fresca;
i temporali erano i benvenuti poiché coprivano i rumori degli spari ai
vicini[17].

Egli non ebbe mai in programma di fare un'incursione improvvisa e fuggire
subito dopo in direzione delle montagne; piuttosto intendeva utilizzare i
fucili e le picche sequestrati nell'arsenale, oltre alle armi che già aveva
portato con sé, per armare gli schiavi ribelli con lo scopo precipuo di
terrorizzare gli schiavisti virginiani. Credette che nella prima notte di
azione da 200 a 500 schiavi neri si sarebbero uniti a lui nella "lotta di
liberazione".

Sottovalutò ampiamente sia la milizia che le truppe dell'esercito regolare,
ridicolizzando tutti coloro che avrebbero avuto la sventura di opporglisi con
la forza. Progetto quindi di mandare dei rappresentanti nelle piantagioni dei
dintorni per radunare gli schiavi alla battaglia che sarebbe inevitabilmente
scoppiata. Ebbe anche in programma di tenere sotto controllo l'intera Harper's
Ferry per un breve periodo, attendendosi che molti volontari sia bianchi che
neri si sarebbero spontaneamente uniti a lui appena si fosse trovato sotto il
fuoco nemico.

Avrebbe quindi fatto muovere rapidamente i suoi uomini verso Sud, inviando
bande armate lungo la strada con il compito di liberare gli schiavi, ottenere
provviste, cavalli e ostaggi con conseguente distruzione del morale degli
schiavisti "peccatori". Il progetto di movimento prevedeva di seguire la linea
dei Monti Appalachi fino al Tennessee meridionale e perfino di raggiungere
l'Alabama \- il cuore pulsante del profondo Sud \- compiendo incursioni
periodiche nelle pianure su entrambi i lati[18].

Brown pagò ad Hugh Forbes 600 dollari per farlo diventare il suo supervisore e
addestratore generale; si trattava di un mercenario inglese[19] il quale aveva
già avuto l'occasione di servire Giuseppe Garibaldi nel corso della Prima
guerra d'indipendenza italiana e durante l'Assedio di Roma (1849). Il suo
_Manual for the Patriotic Volunteer_[20] venne rinvenuto tra i documenti di
Brown poco dopo il raid. Assieme discussero sulla strategia militare da
adottare e su quanto denaro fosse necessario; Forbes ne richiese di più di
modo che la propria famiglia rimasta in Europa potesse unirsi a lui[21].

Non riuscendo ad ottenere quanto sperato l'avventuriero britannico inizierà ad
inviare lettere minatorie ai sostenitori di Brown nel tentativo di ottenere i
fondi desiderati; in mancanza di un impegno in tal senso si recò a Washington
per incontrare i senatori Repubblicani William H. Seward e Henry Wilson.
Forbes denunciò quindi Brown a Seward definendolo un "uomo pericoloso" che
andava trattenuto, ma non rivelò i piani per il raid.

Forbes esporrà invece parzialmente il progetto in corso a Wilson e poi anche
ad altri. Il parlamentar scrisse pertanto a Samuel Gridley Howe[22][23], un
sostenitore di Brown, consigliandogli di cercare di ottenere dai suoi colleghi
abolizionisti il recupero delle armi destinate all'uso nel Bleeding Kansas; a
Brown venne così detto che le armi entrate in suo possesso non dovevano essere
usate "per altri scopi, come si sente dire in giro"[24].

In risposta a tali avvertimenti Brown dovette così temporaneamente
ritornarsene nel Kansas per cercare di riconquistare il sostegno perduto e
contemporaneamente per screditare Forbes; alcuni storici ritengono che questo
viaggio improvviso abbia in conclusione ritardato gravemente l'azione in
programma, costando molto tempo prezioso a Brown[25].

Le stime stilate parlano di almeno 80 persone implicate che sarebbero state
direttamente a conoscenza del raid pianificato in anticipo da Brown; in molti
ebbero ragione di credere che egli stesse contemplando una mossa di guerriglia
contro l'intero Sud schiavista. Uno di quelli che sicuramente sapeva cosa
stava bollendo in pentola fu l'artista David John Gue di Springdale
(Iowa)[26].

Gue era un affiliato al Quaccherismo che credeva che Brown e i suoi uomini
sarebbero stati uccisi; assieme al fratello e ad un altro adepto si deciderà
di mettere in guardia il governo " _per proteggere Brown dalle conseguenze
della sua stessa avventatezza_ ". Inviò pertanto una lettera anonima datata 20
agosto 1859 al Segretario alla Guerra degli Stati Uniti d'America John
Buchanan Floyd facente parte della presidenza di James Buchanan[27].

La lettera diceva che il "vecchio John Brown stava progettando di organizzare
una rivolta degli schiavi nel Sud; affermava inoltre ch'egli possedeva un
agente segreto operante in un'armeria del Maryland. Gue avvertì infine che
Brown aveva programmato di entrare in Virginia con una banda di guerriglieri;
l'informatore riconobbe di aver paura di rivelare la propria identità, ma
chiese espressamente a Floyd di non ignorare la sua relazione per questo
motivo[28].

Gue sperò che il ministro non esitasse a mandare i soldati ad Harper,s Ferry e
che la maggior protezione militare riscontrata avrebbe motivato Brown a
desistere dai suoi piani insurrezionali. Sebbene il presidente James Buchanan
offrì a suo tempo una ricompensa di 250 dollari statunitensi per catturare
Brown sembra che Floyd non collegò la lettera inviatagli con il "John Brown"
divenuto sinistramente celebre nel Kansas per il massacro del
Pottawatomie[29].

Sapeva inoltre assai bene che il Maryland non possedeva un'armeria (Harper's
Ferry si trova difatti dall'altra parte del fiume rispetto allo Stato in
questione). Floyd pensò pertanto che lo scrittore anonimo non fosse altro che
un mitomane e se ne dimenticò presto; più tardi avrà l'occasione di dichiarare
che " _uno schema di tale malvagità ed oltraggio non poteva essere concepito
da nessun cittadino degli Stati Uniti_ "[30].

Il 16 ottobre del 1859 alle 22.30 circa - una domenica - Brown si lasciò alle
spalle 4 dei suoi uomini a fare da retroguardia, tra cui il figlio Owen Brown,
il ventenne Barclay Coppock e Frank Meriam; condusse il resto alle porte della
cittadina.

Qui diede l'incarico a John Cook Jr. di catturare il colonnello Lewis
Washington, pronipote di George Washington[31], assalendolo nella sua vicina
proprietà di "Beall-Air"[32], sequestrando poi alcuni dei suoi schiavi e
impossessandosi di due reliquie appartenute al 1º presidente da lui
possedute[33]: una spada - presumibilmente offerta a Washington da Federico II
di Prussia \- e due pistole donategli da Gilbert du Motier de La Fayette, che
Brown considerava essere dei potenti talismani[33].

La squadra svolse con estrema diligenza la missione che le era stata affidata
e tornò indietro attraversando l'abitazione di Allstadt, ove prese in consegna
altri ostaggi; il gruppo principale diretto da Brown riuscì invece a catturare
numerosi guardiani di piantagione, ma anche semplici cittadini[34]. Ci si
doveva impossessare delle armi e fuggire rapidamente prima che potesse esser
dato l'allarme: il raid iniziò così sotto i miglior auspici e parve procedere
al meglio[34].

Tagliarono il filo del telegrafo ed occuparono un treno della "Baltimore and
Ohio Railroad"[35]. La prima vittima dell'incursione sarà però proprio un
"negro libero", Hayward Shepherd, controllore dei bagagli nelle carrozze
riservate agli afroamericani: non essendosi consegnato al loro "Alt!" venne
preso a fucilate e ucciso[36].

Per qualche strana ragione rimasta oscura Brown decise poco dopo che il treno
continuasse la sua corsa, liberando il conduttore il quale non esitò ad
avvisare le autorità alla prima fermata nella stazione successiva.

Brown era sicuro che si sarebbe conquistato il sostegno degli schiavi locali,
arruolandoli così nella ribellione. Ma la massiccia insurrezione preventivata
non si verificò affatto, in quanto non si sparse la voce sulla rivolta in
corso e neppure gli schiavi delle proprietà situate nelle immediate vicinanze
ne vennero a sapere alcunché. Benché i cittadini bianchi iniziarono presto ad
impugnare le armi ed ad impegnarsi in uno scontro a fuoco con i rivoltosi, gli
uomini di Brown riuscirono ad impossessarsi dell'armeria entro quella stessa
serata.

I militari scopersero gli uomini di Brown la mattina del 17 ottobre; milizie
locali, agricoltori e commercianti cominciarono a circondare l'armeria. Quando
una compagnia della milizia occupò il ponte che attraversava il fiume Potomac
qualsiasi via di fuga per gli assalitori venne interrotta.

Nel corso della giornata 4 cittadini furono uccisi, incluso il sindaco.
Comprendendo che la sua via di fuga era stata tagliata Brown prese con sé 9
dei suoi prigionieri e si trasferì nella sala macchine più piccola, che
sarebbe divenuta nota come Fortino di John Brown.

Venne bloccato ogni possibile ingresso attraverso finestre e porte e furono
scambiati sporadici colpi d'arma da fuoco con le forze assedianti. Ad un certo
punto "il Capitano" mandò fuori il figlio Watson e Aaron Dwight Stevens[37]
con una bandiera bianca, ma il primo fu ferito a morte e il secondo colpito e
catturato. Il raid stava rapidamente fallendo.

Uno del gruppo, William H. Leeman, preso dal panico tentò di fuggire
attraversando il fiume a nuoto, ma venne ferito gravemente ed in seguito
morirà. Durante le intermittenti riprese della sparatoria anche l'altro figlio
di Brown, Oliver, risulterà essere colpito e morirà poco dopo[38].

Nel frattempo - verso le ore 15 - una compagnia di miliziani guidata dal
capitano E. G. Alburtis giunse in treno da Martinsburg (Virginia Occidentale);
la maggior parte dei membri erano degli impiegati della "Baltimore & Ohio
Railroad". La milizia costrinse i rivoltosi ad asserragliarsi all'interno
della sala-motori, ma questa riuscì ad irrompere nella guardiola e a liberare
altri 2 dozzine di prigionieri. Nello scontro che ne seguì rimasero feriti 8
miliziani. In seguito Alburtis dichiarerà che avrebbe potuto porre fine al
raid già in quel momento se solo avesse avuto a disposizione un numero
maggiore di volontari[39].

Alle 15:30 il presidente James Buchanan ordinò ad una compagnia degli United
States Marine Corps (le uniche truppe governative presenti nelle immediate
vicinanze) di marciare sulla cittadina sotto il comando del Brevetto
colonnello Robert Edward Lee, allora tenente colonnello del "2nd U.S. Cavalry
Regiment".

Lee si trovava in congedo dal proprio reggimento di stanza nel Texas quando
venne chiamato frettolosamente a dirigere il distaccamento e dovette
comandarlo mentre indossava ancora i suoi abiti civili; inizialmente egli
offrì il ruolo di dare l'assalto al "fortino" alle unità miliziane locali già
schierate; ma entrambi i suoi comandanti rifiutarono e quindi Lee si dovette
rivolgere ai marines[40].

«Con un figlio morto al suo fianco e un altro ferito, egli tastava il polso
del figlio moribondo con una mano e con l'altra teneva il fucile e comandava i
suoi uomini con la massima compostezza, incoraggiandoli ad essere fermi e
vendere le loro vite al più caro prezzo possibile... contento, scrisse, di
morire per la Verità eterna di Dio[41].»

La mattina del 18 venne inviato il tenente James Ewell Brown Stuart, che
prestò servizio in qualità di aiutante di campo volontario, per negoziare una
resa di Brown e dei suoi seguaci. Lee informò Israel Greene che in caso di
risposta negativa avrebbe diretto i marines all'attacco.

Stuart si diresse quindi verso la parte anteriore della sala macchine e qui
riferì a Brown che i suoi uomini sarebbero stati risparmiati se si fossero
consegnati spontaneamente; questi rifiutò e, mentre Stuart si allontanava,
segnalò un "pollice verso" a Greene e ai suoi uomini in piedi nelle vicinanze.

Poco dopo il distaccamento dei marines[42] cominciò ad esser guidato
all'attacco; equipaggiati con pesanti mazze tentarono di sfondare la porta, ma
i loro sforzi non sortirono alcun effetto. Greene recuperò una scala di legno
ed assieme a 10 marines la utilizzò come ariete per forzare gli ingressi
anteriori privi di serramenti interni. Greene sarà il primo ad entrare e con
l'aiuto di Lewis Washington identificò e individuò John Brown. In seguito egli
avrà modo di raccontare quali furono gli eventi che si verificarono subito
dopo:

«Più velocemente di quanto pensassi ho calato la mia spada con tutte le mie
forze sulla testa di Brown. Si stava muovendo quando il colpo cadde e suppongo
di non averlo colpito dove volevo, perché ricevette una profonda sciabolata
nella parte posteriore del collo. Cadde privo di sensi dalla sua parte, poi
rotolò sulla schiena. Aveva ancora in mano una carabina da cavalleria corta.

Penso che abbia appena fatto in tempo a sparare mentre raggiungevo nuovamente
il colonnello Washington, perché il Marine che mi ha seguito nell'apertura
fatta dalla scala ha ricevuto un proiettile nell'addome, a causa della quale è
morto in pochi minuti. Il colpo potrebbe altresì anche essere stato fatto
esplodere da qualcun altro del gruppo degli insorti, ma penso che fosse di
Brown.

Istintivamente, mentre Brown cadeva, gli diedi una sciabolata nel seno
sinistro. La spada che portavo era un'arma leggera e colpì qualcosa di duro -
alcuni degli oggetti che Brown portava con sé - tanto che non riuscì a
penetrare. La lama si è piegata in due[43].»

In 3 minuti tutti i componenti la banda rimasti ancora vivi vennero fatti
prigionieri. L'azione si era conclusa.

Lee diede un resoconto degli eventi che ebbero luogo ad Harper's Ferry.
Secondo i suoi appunti credeva che Brown fosse un pazzo: " _il piano di fare
irruzione nell'arsenale era il tentativo di un fanatico o di un pazzo_ ".
Credette anche che gli afroamericani assoldati per eseguire il raid fossero
stati forzati: " _"I neri, che lui ha costretto a lasciare le loro case in
questo quartiere, per quanto ho potuto constatare, non gli hanno dato alcuna
assistenza volontaria_ "[44].

Lee contribuì anche a creare il "momentaneo successo" di John Brown -
attendendo quasi una giornata intera prima di decidersi ad attaccarlo -
creando in tal modo panico e confusione tra i civili ed "ingrandendo" di molto
le stime sul numero dei partecipanti effettivi coinvolti nel raid[44].

Poco più tardi però a smentirne le conclusioni tratte vi sarà lo stesso
governatore della Virginia Henry Alexander Wise il quale, dopo aver fatto
affiggere manifesti invitando la popolazione a pregare per l'anima del
condannato, dichiarerà:

«Si sbagliano di grosso coloro che lo considerano un pazzo... Egli è invero un
uomo di mente lucida, coraggioso, forte e schietto. Egli è freddo, calmo e
indomabile... mi ha ispirato una grande fiducia nella sua sincerità[45].»

non pur rimarginate, salisti il patibolo.»

Il colonnello Lee e John Stuart perlustrarono le campagne circostanti alla
ricerca dei fuggiaschi che avevano partecipato all'attacco. Pochi dei soci di
Brown riuscirono a mettersi in salvo e quei pochi vennero ospitati dagli
abolizionisti del Nord, tra cui l'afroamericano William Still[47].

Brown fu portato in tribunale nella vicina città di Charles Town per
sottoporlo ad un equo processo. Fu dichiarato colpevole di reato contro il
Commonwealth della Virginia e condannato all'impiccagione, da eseguirsi il 2
di dicembre seguente.

Fu testimone dell'esecuzione anche l'attore John Wilkes Booth, che in seguito
avrebbe partecipato all'assassinio di Abraham Lincoln.

In quell'ultimo giorno che gli rimaneva ancora da vivere Brown scrisse il suo
ultimo testamento:

«Io, John Brown, sono ora abbastanza certo che i crimini di questa terra
colpevole non saranno mai epurati se non con il sangue. Questo ora penso:
vanamente mi sono lusingato che ciò potesse essere realizzato senza molto
spargimento di sangue[48].»

Quattro membri del raid furono giustiziati il 16 dicembre e altri due il 16
marzo del 1860. Nel suo ultimo discorso, al processo, Brown disse alla corte:

«... se avessi interferito così a favore dei ricchi, dei potenti, degli
intelligenti, dei cosiddetti grandi, o in nome di qualcuno dei loro amici,
padre, madre, fratello, sorella, moglie o figli, o verso qualcuno di quella
classe, e avessi sofferto e sacrificato tutto ciò che possedevo in questo,
allora sarebbe andato tutto bene; ed ogni uomo in questa corte lo avrebbe
ritenuto un atto degno di ricompensa piuttosto che una punizione[49].»

I meridionali coltivavano un atteggiamento ambivalente nei confronti dei loro
schiavi; molti bianchi americani del profondo Sud vivevano nella paura
costante di un'insurrezione generale. Paradossalmente sostenevano però anche
che gli schiavi venissero trattati bene e con estremo riguardo e che pertanto
fossero contenti di vivere in tale condizione. Dopo che i soldati ebbero
abbandonato la città molti cominciarono in un primo tempo a temere le
insurrezioni e finanche l'invasione armata da parte degli abolizionisti[50].

La reazione del Sud entrò nella sua seconda fase intorno al periodo
dell'esecuzione di Brown. I sudisti si dimostrarono difatti sollevati dal
fatto che nessuno schiavo si fosse offerto volontario per aiutare Brown; si
sentirono pertanto giustificati nelle loro affermazioni secondo cui gli
schiavi erano felici così come stavano.

Dopo che i nordisti ebbero espresso tutta la loro ammirazione per le
motivazioni di Brown, con alcuni che lo considerarono un autentico martire,
l'opinione del Sud si evolvette in quello che lo storico James M. McPherson ha
definito una " _furia irragionevole_ "[51].

La prima reazione settentrionale tra i sostenitori dell'anti-schiavismo al
raid di Brown fu un rimprovero sconcertato. William Lloyd Garrison lo ebbe a
definire " _errato, selvaggio e apparentemente pazzo_ ". Ma attraverso il
processo e la sua esecuzione Brown fu rapidamente trasformato in un eroe
martirizzato.

Henry David Thoreau in _A Plea for Captain John Brown_[52] affermerà: " _penso
che per una volta i fucili e i revolver Sharp siano stati impiegati in una
causa giusta: gli strumenti erano nelle mani di chi poteva usarli al meglio_
". Di Brown disse: " _ha una scintilla di divinità in lui_ "[53] (Testo
completo su Wikisource).

Anche se "era pazzo", scrisse il settimanale religioso l'Independent, " _il
motivo dominante della sua dimostrazione era sublime_ "[54].

Per il Sud Brown non era invece altro che un assassino che voleva privarli del
loro sacrosanto diritto alla proprietà schiavista. Il Nord " _ha giustificato
e applaudito ilfurto, l'omicidio e il tradimento_" declamò "De Bow's
Review"[55].

Il testamento del sindaco Beckham richiese la liberazione di Isaac Gilbert, di
sua moglie e dei tre figli dopo la sua morte. Quando Edwin Coppock uccise
Beckham i cinque schiavi furono liberi[56].

Si sostiene da più parti che i due schiavi si unirono spontaneamente ai
guerriglieri di Brown, mentre altre versioni dei fatti invece asseriscono che
Brown li costrinse a combattere (questa sarà l'opinione di Lee, vedi sopra),
ma uno fu ucciso mentre cercava di fuggire attraverso il Potomac (fiume),
l'altro fu ferito e più tardi morì nella prigione di Charles Town).

Gli ultimi 4 componenti la banda fuggirono e furono catturati circa sei mesi
dopo

Lo storico italiano della guerra di secessione americana Raimondo Luraghi
afferma che vi sono buone probabilità che John Brown fosse a conoscenza dei
tentativi di azione insurrezionalista messi in opera dai Fratelli Bandiera e
da Carlo Pisacane nel Regno delle Due Sicilie e che si sia pertanto ispirato
ad esse (divenute famose grazie ai giornali newyorkesi i quali ne parlarono al
tempo diffusamente e con dovizia di particolari)[78].

Pare inoltre certo che tenesse in alta considerazione sia Giuseppe Mazzini che
Giuseppe Garibaldi (quest'ultimo residente a New York tra il 1850 e il 1852).
Il suo proposito si sarebbe dunque incentrato sugli ideali rivoluzionari e
liberati della Carboneria italiana volti a scalzare il dominio oppressivo
della Restaurazione europea nella penisola italiana[79].

La spedizione dei Mille, rimarca Luraghi " _non differì sostanzialmente da
quella di J. Brown, dei fratelli Bandiera e di Pisacane: le maggiori forze con
cui mosse Garibaldi erano altrettanto irrilevanti di fronte al compito di
abbattere l'armatissimo Regno borbonico quanto quelle dei suoi sfortunati
predecessori_ ". L'unica differenza sarebbe stata che Garibaldi si mosse
quando la situazione era matura per la rivoluzione; la piccola banda d'insorti
funzionò quindi da innesco per l'esplosione[80].

F. P. Sanborn, uno dei più stretti collaboratori del capitano Brown, già nel
1885 affermò con chiarezza che l'impresa era stata

«del tutto simile nelle sue caratteristiche a quella che Garibaldi avrebbe
condotto sei mesi più tardi in Sicilia per rovesciare colà l'infame tirannia
borbonica. L'eroe italiano riuscì e divenne dittatore dell'isola da lui
conquistata; l'eroe americano fallì per il momento e fu messo a morte[81].»

Altri progetti

Coordinate: 39°19′23″N 77°43′49″W﻿ / ﻿39.323056°N 77.730278°W39.323056;
-77.730278

