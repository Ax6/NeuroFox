Il **premio Grinzane Cavour** è stato un premio letterario italiano fondato
nel 1982 da don Francesco Meotto[1] e portato al successo da Giuliano Soria.
La premiazione si svolgeva nel castello di Grinzane Cavour, località delle
Langhe, in Piemonte.

Lo scopo era quello di avvicinare i giovani alla lettura, e il sistema di voto
era diviso in due fasi: una giuria di critici letterari selezionava gli autori
finalisti ( _vincitori_ ), tra i quali una giuria di studenti italiani e
stranieri sceglieva poi il vincitore assoluto ( _supervincitore_ ). Venivano
inoltre assegnati premi specialistici, tra i quali quello alla carriera e
quello per il miglior esordiente.

Il premio Grinzane Cavour ha cessato ufficialmente di esistere il 31 marzo
2009 con la messa in liquidazione dell'omonima associazione a seguito dello
scandalo che ha investito la gestione clientelare del Premio e i comportamenti
illeciti[2] del suo presidente, Giuliano Soria.

I suoi beni, posti all'asta fallimentare, sono stati acquisiti dalla
Fondazione Bottari Lattes di Monforte d'Alba[3], la quale, dal 2011, ha dato
vita al _Premio Internazionale Bottari Lattes Grinzane_.[4]

(*Supervincitore)

(*Supervincitore)

Vi è anche la sezione dedicata al "giallo", il Premio Grinzane Noir, che
esiste dal 2006 e si svolge a Orta San Giulio, sul Lago d'Orta, in Provincia
di Novara.

Altri progetti

