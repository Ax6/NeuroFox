Il **castello di Pendennis** (in Lingua inglese: _**Pendennis Castle**_ ; in
lingua cornica: _**Kastell Penndinas**_ ) è un castello fortificato che si
erge sul Pendennis Point[1], a Falmouth, in Cornovaglia (Inghilterra sud-
ovest), e che fu fatto costruire tra il 1540 e il 1545[2][3] da Enrico
VIII[1][2][3][4][5][6][7]. Si tratta della più grande fortezza di tutta la
contea[1], nonché di una delle più grandi fatte costruire da Enrico VIII[6] e
di una delle ultime fortezze reali ad essere caduta nelle mani dei
repubblicani durante la guerra civile inglese[2].

Il castello si trova lungo l'estuario del fiume Fal[3][5], giusto di fronte al
Castello di St Mawes, situato sulla sponda opposta[1][3][5].

All'interno del castello, si può visitare, tra l'altro, una cucina Tudor, una
guardina della prima guerra mondiale, ecc.[2][7][8], ecc.

L'edificio ospita una collezione di cartoni animati risalenti al periodo della
seconda guerra mondiale e realizzati da George Butterworth (1905-1988).[2][7]

Nei mesi di luglio e agosto, viene fatto sparare ogni giorno uno dei cannoni
del castello, chiamato Noonday Gun.[4][5]

L'edificio fu voluto da Enrico VIII per difendere l'accesso alle Carrick Roads
in caso di tentativi di invasione da parte di Francesi e Spagnoli[1][3][4][6],
invasione minacciata dopo il suo divorzio con la prima moglie, la cattolica
Caterina d'Aragona, avvenuto dopo il 1530[3].

I primi due forti furono costruiti tra il 1540 e il 1545.[3]

In seguito agli attacchi avvenuti tra anni prima sulla Mount's Bay (in
particolare nelle località di Newlyn e Penzance) da parte di Francesi e
Spagnoli[3], nel 1598, sotto il regno di Elisabetta I, fu aggiunta
un'ulteriore muraglia difensiva[2][3][4][5].

Nel 1646, nel corso della guerra civile inglese e dopo sei mesi di assedio[5],
il castello cadde nelle mani delle forze repubblicane.[3][4][5] Il comando
della guarnigione fu preso dall'ottantenne John Arundel, assistito da Henry
Killigrew MP.[4]

Durante la seconda guerra mondiale, il castello fu utilizzato come centro di
comando per la Cornovaglia.[8]

Altri progetti

