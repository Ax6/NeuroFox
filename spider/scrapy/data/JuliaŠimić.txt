**Julia Šimić** (Norimberga, 14 maggio 1989) è una calciatrice tedesca,
centrocampista del West Ham.

Šimić inizia ad essere convocata dalla federazione calcistica della Germania (
_Deutscher Fußball-Bund_ \- DFB) fin dal 2004, chiamata a rappresentare il
proprio paese nelle nazionali giovanili, inizialmente con la Under-15, dove
viene impiegata in un incontro amichevole.[1]

Lo stesso anno viene inserita nella formazione Under-17, debuttando l'8 aprile
nell'amichevole vinta 2-0 sulle pari età della Danimarca, giocando
complessivamente 20 incontri fino al 2006[1], non avendo mai occasione di
giocare un incontro ufficiale UEFA essendo il campionato europeo di categoria
istituito ufficialmente solo nel 2008.

Con il superamento dell'età massima, nel 2007 viene convocata nella formazione
Under-19, dove fa il suo debutto, ancora in amichevole, il 6 maggio,
nell'incontro perso dalla Germania 2-1 con le avversarie dell'Italia. Grazie
alla sua convincente prestazione il tecnico Maren Meinert la inserisce in rosa
nella squadra impegnata nelle qualificazioni all'Europeo di Islanda 2007. Le
fonti sono discordi nell'affermare il suo debutto in una torneo UEFA, dove il
sito ufficiale UEFA la indica presente nell'incontro del 12 aprile 2007,
valido per il secondo turno di qualificazione, dove la Germania supera per 6-0
le pari età dell'Ungheria[2], mentre quello ufficiale della federazione
tedesca attesta il suo impiego solo dalla fase finale, nel primo incontro del
girone A del 18 luglio 2007, Germania Danimarca 1-0. In quell'occasione Šimić
gioca tutte le tre partite della fase a gironi, condividendo in seguito il
percorso che porteranno la sua nazionale a vincere il quinto titolo battendo
2-0 l'Inghilterra nella finale del 29 luglio al Laugardalsvöllur di
Reykjavík.[1]

Meinert continua a concederle fiducia chiamandola anche l'anno successivo
dalla fase di qualificazione all'Europeo di Francia 2008. Nuovamente la
Germania accede alla fase finale ma il suo percorso viene arrestato in
seminfinale dalla Norvegia, la quale dopo aver terminato sull'1-1 tempi
regolamentari e supplementari l'incontro del 16 luglio 2008, viene deciso in
favore delle scandinave ai tiri di rigore.[1]

Grazie del successo dell'Under-19 a Islanda 2007, la Germania ha avuto accesso
al Mondiale del Cile 2008 con una formazione Under-20, ancora sotto la guida
di Maren Meinert. Il tecnico chiama Šimić in due amichevoli preparatorie,
debuttando con la nuova maglia della giovanile il 15 ottobre, 3-0 sulla
Norvegia, per inserirla definitivamente in rosa per il torneo dove scende in
campo fin dalla prima partita del gruppo C, il 20 novembre, nella quale le
tedesche si impongono sul RD del Congo per 5-0. Šimić viene utilizzata in
altre tre occasioni, ancora nella fase a gironi, vittoria 2-1 per il Giappone,
nella semifinale persa 1-0 con gli Stati Uniti e nella finale per il terzo
posto del 12 dicembre, conquistato battendo la Francia 5-3 e dove Šimić è
autrice della rete che al 67' porta il parziale sul 4-1.[3][1]

Tra il 2009 e il 2012 indossa in 6 occasioni, tutte in amichevole, la maglia
della formazione Under-23, siglando anche una rete, mentre per la convocazione
in nazionale maggiore deve attendere l'autunno 2016, chiamata nella
neoinsidiata Steffi Jones nelle amichevoli del 22 e 25 ottobre vinte con lo
stesso risultato, 4-2, rispettivamente con Austria e Paesi Bassi; quella fu
l'ultima con la quale veste la maglia della nazionale tedesca.[1]

Nell'estate 2011, in occasione del Mondiale casalingo, Šimić decide di
accettare la proposta per la rivista Playboy di posare, assieme alle altre
nazionali tedesche Under-20, le allora compagne di squadra al Bayern Monaco
Annika Doppler e Ivana Rudelić, Kristina Gessat del Gütersloh e Selina Wagner
del Wolfsburg, in un servizio senza veli per l'edizione locale del Luglio
2011. L'iniziativa, volta secondo le ragazze a sconfiggere l'accostamento
delle calciatrici a un'immagine poco attraente, suscita comunque critiche per
l'ennesimo utilizzo del corpo femminile a scopo pubblicitario.[4]

Altri progetti

