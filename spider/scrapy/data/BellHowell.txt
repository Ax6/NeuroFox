**Bell & Howell** è un'azienda statunitense che costruiva cineprese e
proiettori. Attualmente produce apparecchiature elettroniche.

La società fu fondata nel 1907 da Donald J. Bell e Albert S. Howell. Nel 1909
fu realizzata la prima cinepresa, costruita in legno: il formato era 35 mm e
gli obiettivi erano intercambiabili; ne furono prodotti solo otto esemplari.

Successivamente uscì la serie "70" in 16 millimetri, dopo che la Kodak aveva
introdotto nel 1923 tale formato. Nel 1935 furono commercializzate le
cineprese 8 mm, formato lanciato nel 1932 dalla Kodak[1].

Oggi la società produce materiale elettronico di diversi tipi, e anche
software e hardware per la conversione di immagini e testi.

Il 22 novembre 1963 Abraham Zapruder, sarto statunitense di origine ebraica,
riprese casualmente, con una cinepresa 8 mm Bell & Howell Zoomatic, il corteo
presidenziale di John Fitzgerald Kennedy a Elm Street nel momento
dell'omicidio del presidente degli Stati Uniti[2].

Altri progetti

