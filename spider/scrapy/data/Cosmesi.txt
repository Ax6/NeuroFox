La **cosmesi** (o **cosmetica** ) è l'insieme di attività, tecniche e arti
relative al **cosmetico** o, per estensione, a ciò che migliora la
piacevolezza, l'apparenza e l'estetica. La parola viene dal greco: κόσμος (
_kósmos_ ) che significa "ordine", da cui _kósmesis_ : mettere in ordine,
abbellire.

Viene convenzionalmente classificata in sottogruppi, in funzione dei diversi
ambiti applicativi dei cosmetici utilizzati:

Dopo un uso esiguo nella Preistoria, durante il regno degli egizi i cosmetici
ebbero un ruolo fondamentale nella cura della persona. Gli Egizi si
cospargevano di unguenti, allungavano gli occhi con il kajal e dipingevano le
labbra con ossido di rame e ferro. Ma in tutti i popoli antichi sono
documentati usi cosmetici: i Pitti scozzesi e i nativi americani si
dipingevano il corpo, i popoli mesopotamici coloravano il volto con l'ocra,
gli indiani erano soliti dipingersi palmi delle mani e piante dei piedi (le
donne disegnavano sul viso stelle, lune o fiori), i fenici inventarono il
sapone e gli ebrei facevano uso di fragranze come l'incenso, gli arabi
estrassero l'acqua di rose. I greci si coloravano i capelli con uno speciale
unguento e dipingevano il volto di bianco (col piombo bianco) o di rosa (col
vermiglio). L'orpimento, un composto dell'arsenico, venne utilizzato come
depilatore, l'olio di palma per le gambe, il timo per il collo. I greci poi
succhiavano piante aromatiche per rinfrescare l'alito. I romani, riporta
Plinio il Vecchio nella sua Naturalis Historia, abbondarono di trucchi, oli e
profumi. Sempre Plinio racconta di come Poppea facesse uso smodato a fini
cosmetici di latte d'asina, sia in pomata ( **poppaeanum** ), sia con il bagno
riportato da Cassio Dione.[1] Alcune procedure di abbellimento adottate
nell'antica Roma erano adottate anche nelle procedure di imbalsamazione.
Dall'utilizzo della farina di farro ( _mola_ ) per sbiancare ed uniformare la
pelle, deriverebbe il termine **immolare**.[2] Essenze, oleoresine ( _aromata_
), mirra cinnamomo e soprattutto incenso, venivano utilizzati nei funerali in
grande quantità. Plinio riferisce che al funerale di Poppea, Nerone fece
bruciare (da cui il termine _pro fumo_ ) essenze profumate più di quante ne
potevano essere prodotte in medio-oriente in un anno.[3] I cosmetici erano oli
_(hedysmata)_ , unguenti _(stymmata)_ , e pomate _(diapasmata)_ e la loro
preparazione viene illustrata nell'affresco degli _amorini profumieri_ nella
casa dei _Vettii_ a Pompei.[4] Più elaborata la formulazione di una crema
ritrovata in una sepoltura romana risalente al 150AD in Inghilterra. Composta
prevalentemente da amidi e grassi animali, contiene anche pigmenti come
l'ossido di stagno sotto forma di cassiterite.[5]

Molti scrittori romani, oltre a Plinio il vecchio, si occuparono della
cosmetica, spiccano Celso, Giovenale, Dioscoride e Galeno, che parlò di una
crema rinfrescante.

I cinesi, conoscendo la cosmesi, utilizzarono e utilizzano ancora oggi
dipingersi il volto di verde, ocra o rosso per rappresentare demoni in scene
teatrali.

Fra il X-XI secolo fu fondata a Salerno la prima università europea medica che
fra l'altro si occupava di studiare le essenze di piante medicinali.

Nell'Italia del 500 in molte corti le dame preferivano adornarsi il viso con
creme e aceti di toeletta. Questo modello fu esportato nell'Europa centrale,
allora sconosciuta della cosmesi, grazie a Renato Bianco (detto Renè il
Fiorentino) e alla padrona Caterina de' Medici, allora consorte del re Enrico
II di Francia.

Fu così che il mondo allora conosciuto (Europa, Asia, Africa e America)
conobbero la cosmesi.

Nel 1807 William Colgate e Chevreul produssero, studiando la natura del
sapone, le prime candele.

Nel 1910 fu inventato il primo rossetto.

Secondo il Regolamento sui cosmetici[6] nell'Unione Europea i prodotti
cosmetici sono “qualsiasi sostanza o miscela destinata ad essere applicata
sulle superfici esterne del corpo umano (epidermide, sistema pilifero e
capelli, unghie, labbra, organi genitali esterni) oppure sui denti e sulle
mucose della bocca allo scopo esclusivamente o prevalentemente di pulirli,
profumarli, modificarne l'aspetto, proteggerli, mantenerli in buono stato o
correggere gli odori corporei”. La definizione legale di cos'è un cosmetico in
molti altri paesi è simile a quella europea.  
Essendo una sostanza o una miscela, brillantini o unghie e ciglia finte non
sono dei cosmetici.  
Non sono cosmetici sostanze o miscele che, come ad esempio i filler per la
riduzione delle rughe, non si applichino sulla superficie del corpo umano o
nel cavo orale.  
Non sono cosmetici sostanze o miscele applicate sulla superficie del corpo con
finalità diverse da quelle indicate dal Regolamento;[6] in particolare non
sono cosmetici tutti i farmaci o dispositivi medici (disinfettanti, repellenti
per insetti, ecc.) topici.

Per la funzione o per l'area dove si applicano i cosmetici erano classificati
a titolo indicativo nell'Allegato I della Direttiva Europea,[7] in vigore fino
a luglio 2013, come:

A garantire la sicurezza dei prodotti cosmetici e l'assenza di rischi gravi
per il consumatore sono soprattutto tre strumenti: le disposizioni di legge, i
test eseguiti su base assolutamente volontaria dalle industrie cosmetiche e la
sorveglianza o cosmetovigilanza.  
Il sistema della sicurezza cosmetica si è formato nel tempo sull'onda del
Food, Drug, and Cosmetic Act del 1938 in USA. Lo spirito della norma è che
tutte le responsabilità della sicurezza dei cosmetici fanno capo a chi lo
produce e mette sul mercato.  
•La messa sul mercato di prodotti cosmetici non è subordinata ad alcuna
autorizzazione amministrativa o sanitaria.  
•L'attuale regolamentazione non prevede alcun controllo pre-market.  
•Gli ordinamenti intervengono in senso riparatorio (ritiro/richiamo se del
caso) solo a seguito di eventuale rischio/segnalazione.  
Il Regolamento sui cosmetici[6] stabilisce che i cosmetici messi a
disposizione sul mercato siano sicuri per la salute umana se utilizzati in
condizioni d'uso normali o ragionevolmente prevedibili.  
Definisce inoltre i requisiti che deve avere chi lo produce e ne valuta la
sicurezza, che ingredienti non può contenere e quali hanno delle precise
restrizioni per il loro eventuale utilizzo.  
L'azienda cosmetica può eseguire o far eseguire test per verificare la
sicurezza del cosmetico, su base volontaria, ma dall'entrata in vigore della
Direttiva 2003/15/CE, nota anche come VII modifica, sono bandite tutte le
sperimentazioni su animali per le quali esistevano metodi alternativi
convalidati e accettati;  
da settembre 2004, sul territorio dell'Unione Europea sono banditi tutti i
test sugli animali di cosmetici finiti;  
da marzo 2009, sono proibiti i test su animali per scopi cosmetici anche degli
ingredienti.

Secondo il Regolamento Cosmetico[6] devono essere tenute a disposizione delle
Autorità competenti le informazioni che includono tutti gli elementi necessari
relativi all'identità, alla qualità, alla sicurezza per la salute umana e agli
effetti attribuiti al prodotto cosmetico.  

I consumatori dovrebbero essere protetti da dichiarazioni ingannevoli in
merito all'efficacia e ad altre caratteristiche dei prodotti cosmetici.

Per supportare i claims pubblicitari le aziende cosmetiche possono seguire le
linee guida dell'associazione delle aziende cosmetiche europee, Colipa, oggi
Cosmetic Europe: “Efficacy Evaluation of Cosmetic Products” 2008.[8]
Generalmente gli effetti vantati nel cosmetico si basano su evidenze
provenienti da:  
• studi sperimentali (in vivo oppure in vitro/ex vivo)  
• test di autovalutazione o consumer perception test  
• pubblicazioni scientifiche e dati di mercato  
La pubblicità non veritiera e non supportata, in Italia, è sanzionabile sia
dall'AGCM (Autorità Garante della Concorrenza e dei Mercati) che dall'IAP
(Istituto dell'Autodisciplina Pubblicitaria). Anche se vengono spesso svolte
valutazioni oggettive dell'efficacia, con misurazioni strumentali effettuate
da sperimentatori, la comunicazione pubblicitaria tende a privilegiare le
valutazioni soggettive frutto di test di autovalutazione o di efficacia
percepita con l'uso del prodotto.

Gli ingredienti dei cosmetici sono catalogati dall'INCI ( _International
Nomenclature of Cosmetic Ingredients_ ).

Il sistema INCI, una denominazione internazionale utilizzata per indicare in
etichetta i diversi ingredienti del prodotto cosmetico, è nato agli inizi
degli anni settanta sotto l'egida dell'associazione delle Industrie USA del
settore, oggi riunite nel Personal Care Products Council (ex CTFA).[9] , per
creare una denominazione univoca e riconoscibile degli ingredienti cosmetici.
Questo facilita l'identificazione delle sostanze alle quali si può essere
allergici ma anche non rende registrabili come marchi da una sola industria i
nomi di specifici ingredienti. Questo codice contiene alcuni termini in
latino, molti in inglese, sigle e numeri. È unico per tutti i paesi della UE,
oltre ad avere una grande diffusione internazionale.  
Solo dal 1997 nella UE è obbligatorio elencare tutti gli ingredienti del
cosmetico sul prodotto.  
Non tutti gli ingredienti cosmetici registrati nell'INCI sono inclusi nel
Glossario degli Ingredienti Cosmetici Europeo.[10] L'elenco deve essere in
ordine decrescente con al primo posto l'ingrediente presente alla
concentrazione più alta. Gli ingredienti con concentrazione inferiore al 1%
possono essere elencati in ordine arbitrario in fondo all'elenco. Si considera
ingrediente cosmetico la sostanza o la miscela di sostanze intenzionalmente
inserite nella formulazione. Non sono ingredienti, quindi non ricadono
nell'obbligo di elencarli sul prodotto:  
-le impurità contenute nelle materie prime utilizzate,  
-le sostanze tecniche secondarie utilizzate nella miscela ma che non compaiono nella composizione del prodotto finito. 

I composti odoranti e aromatizzanti e l'insieme delle loro materie prime sono
indicati con l'unico termine «parfum» o «aroma». È però obbligatorio segnalare
la presenza di sostanze classificate dalla norma come potenziali allergeni se
nel cosmetico da risciacquo superano la concentrazione di 0,01% e nei
cosmetici non da risciacquo superano il 0,001%.

L'assegnazione di un nome INCI ad una sostanza o miscela di sostanze non
comporta che siano sicure o efficaci.  
Il glossario europeo degli ingredienti cosmetici non costituisce una lista
limitativa degli ingredienti che possono essere utilizzati in un cosmetico.  
Possono essere utilizzati anche ingredienti di cui non esiste un nome INCI
purché nella lista ingredienti compaia un termine contenuto in una
nomenclatura generalmente accettata.

Attorno al cosmetico si è creata una delle industrie più importanti.  
Il consumo mondiale di cosmetici è cresciuto con un tasso superiore al tasso
di crescita demografica. La stima delle vendite mondiali al dettaglio nel
2013, secondo la Kline & Company, supererebbe i 350 miliardi di US$. Il
mercato globale invece raggiungerebbe, secondo le stime di Euromonitor, i 454
miliardi di US$. [11]

Il mercato UE + Svizzera e Norvegia, secondo il Cosmetic Europe Statistic
Working Group, nel 2013 supererebbe i 72 miliardi di €. [12]  
I principali mercati europei del cosmetico sono:

I segmenti più importanti in valore sono quelli dei cosmetici per la cura del
corpo e viso, seguiti da quelli per la detergenza ed igiene personale e da
quelli per la cura dei capelli.  
In alcuni paesi, diversi canoni estetici e routine di bellezza portano a
maggiori consumi di cosmetici diversi da quelli più utilizzati a livello
mondiale. Ad esempio in Brasile il segmento più importante sono i cosmetici
per la cura dei capelli mentre in Cina i prodotti per capelli sono utilizzati
molto meno.[11]

Il mercato cosmetico è diviso tra moltissimi fornitori e marche, ma le prime
10 aziende multinazionali ne controllano almeno il 36,3%.[13]

Stimando le entrate dipendenti dal solo cosmetico in gruppi che forniscono
prodotti anche molto diversi la graduatoria del 2013 vede:

Altri progetti

