Sono in possesso di fotografie relative all'edizione 2004, tuttavia ritraggono
quasi sempre persone e cosplayer, dai quali non posso avere autorizzazione
scritta visto che mi sono sconosciuti. Non credo di poterle pubblicare...o
sbaglio? --Smark 15:52, 16 ago 2007 (CEST)

Qualche giorno fa era scritto che l'affluenza del 2007 era di 90.000 persone,
ora è 100.000. Quali sono le fonti, qual'è il dato corretto? Shìnzon

Non mi sono chiari i motivi della cancellazione dei due link da me inseriti.
Perché pubblicità gratuita? I due report sono comunque pubblicati su siti e
riviste del tutto gratuite, ancorché concentrati in gran parte sui Games.
--Alexander1968 (msg) 20:03, 4 feb 2009 (CET)

Secondo me la pagina andrebbe completata con pi ùinformazioni possibili sulle
alter edizioni almeno dal 1996 al 2006. grazie --Dab (msg) 13:55, 12 gen 2011
(CET)

Mi sembra strano immaginare Andrea Pazienza come ospite all'edizione del Lucca
Comics 2001. Sarebbe stato bello... purtroppo credo che ci sia un errore nella
tabella.--Alienautic (msg) 21:45, 30 mar 2012 (CEST)

Non essendoci in Italia la libertà di panorama, ho l'impressione che le due
immagini qui a fianco (raffiugurando personaggi sotto tutela intellettuale)
siano copyviol. Se servono comunque foto del mucchione selvaggio di cosplayer
sotto le mura (dove essendo minuscoli dovrebbe essere possibile fotografare
per Commons:De minimis) ne ho diverse. --Yoggysot (msg) 23:34, 30 mar 2012
(CEST)

purtroppo mi è scappato l'invio mentre compilavo l'oggetto. ho rimosso la
sezione poiché conteneva una sola citazione, per di più senza fonte, che non
aggiungeva nessuna informazione significativa. se trovate la fonte IMHO potete
al più aggiungerla su Wikiquote. --valepert 09:33, 12 set 2012 (CEST)

La mia agenzia quotidiana www.afnews.info ha appena ricevuto questo messaggio,
di cui bisogna tener conto nel rifare questa scheda. Ciò che dice è confermato
dagli operatori di settore più noti (da Luca Boschi ad Alfredo Castelli, per
dire). \---

Alla redazione del sito: Lucca Comics & Games WIKIPEDIA Cari amici di
Wikipedia, Vi scrivo perchè oggi sono capitato sul sito Lucca Comics & Games
Wikipedia, con l’intenzione di avere notizie sullo svolgimento della
manifestazione conclusasi domenica 4 novembre. Sono rimasto sconcertato dalle
imprecisioni storiche sull’origine della manifestazione che a quanto si legge
(anche nella breve versione inglese desunta evidentemente da quella italiana)
sarebbe stata fondata nel 1966. Il testo farebbe quindi pensare che l’attuale
edizione sia l’erede di quella lontana prima edizione svoltasi ben 46 anni fa.
Infatti nelle notizie storiche si riferiscono dettagli (approssimativi) di
alcune edizioni del Salone Internazionale dei Comics svoltesi a Lucca tra il
1975 (Lucca 11) e il 1992 (Lucca 19). Naturalmente la storiografia prosegue
cronologicamente dettagliando manifestazione dopo manifestazione le varie
edizioni di Lucca Comics & Games voltesi anno dopo anno fino ai giorni nostri
(suggerendo che a Lucca 19 sia seguita Lucca Games, dunque la XX edizione).
Vengo anche citato marginalmente (avendo già portato avanti le stesse
contestazioni di oggi in anni passati) e cosa ancora più sensazionale vengo
indicato nel colophon insieme a Romano Calisi come il fondatore (nel 1966)
dell’attuale manifestazione lucchese. Cosa che non è assolutamente vera
(questa responsabilità non l’ho) perché casomai potrei essere indicato come
fondatore del Salone Internazionale dei Comics (ma come vedremo questo
riconoscimento attribuitomi con molta malizia ha un secondo scopo molto
preciso ). Questa ricostruzione storica del Salone di Lucca è assolutamente
arbitraria, imprecisa e mi verrebbe da dire falsa se amassi le parole forti.
Quindi chiariamo che il Salone Internazionale dei Comics è stato inaugurato la
prima volta a Bordighera nel febbraio 1965 con il Patrocinio dell’Istituto di
Pedagogia dell’Università di Roma e realizzato da un gruppo di operatori
culturali internazionali di varia provenienza (che poi nel 1968 fondarono
IMMAGINE-Centro di Studi Iconografici l’associazione ancora attiva che è
proprietaria ad oggi dei marchi depositati: Salone Internazionale dei Comics,
del Cinema di Animazione e dell’Illustrazione e dei premi (statuette) Yellow
Kid). Nel 1966 il Salone si trasferì a Lucca dove si svolsero 18 edizioni fino
al 1992. Dopo tale data il Comune di Lucca manifestò l’intenzione di limitare
i finanziamenti per le attività culturali anche se nel frattempo il Salone
aveva raggiunto una dimensione di primato internazionale. Nel maggio del 1994
tra Immagine e il Comune di Lucca fu sottoscritto un accordo (protocollato
agli atti firmato dal Sindaco e dal Presidente di IMMAGINE) che stabiliva che
il Salone, la sua denominazione, il suo patrimonio storico, l’archivio
iconografico e delle registrazioni degli atti delle tavole rotonde, i cimeli
del compianto Max Massimino Garnier (rappresentato da originali, film storici
e biblioteca) e quanto pertinente all’attività svolta dal Salone a Lucca
restava nelle mani proprietarie di Immagine che avrebbe continuato la sua
attività anche congressuale altrove. E così fu, perché il Salone si spostò a
Roma e nell’ambito di “EXPOCARTOON” realizzò altre 9 edizioni dal 1995 al 2005
(XXVIII Salone). Quindi chi volesse raccontare la storia del Salone dovrebbe
riferirci di 28 edizioni (ma questo non darebbe scampo alla storiella dei 46
anni di vita della manifestazione lucchese). Dopo l’accordo del 1994 il Comune
di Lucca organizzò una manifestazione che non aveva alcuna continuità con il
Salone (se non che si svolgeva nella stessa città), si prefiggeva scopi del
tutto diversi e comunque non aveva alcun rapporto con gli Enti istituzionali
italiani e stranieri che collaboravano con il Salone e Immagine e che
assicuravano spesso i loro patrocini. La nuova manifestazione assunse il nome
di Lucca Comics & Games che è appunto l’iniziativa che è arrivata ai nostri
giorni e che riscuote tanto successo di pubblico; ma con la tradizione del
Salone (quello svoltosi nel 1965 a Bordighera, dal 1966 al 1992 a Lucca e dal
1995 al 2005 a Roma) non ha nulla a che fare. Quindi conosciamo anche la
giovane età della manifestazione lucchese: 18 anni (mica male !). Continuo a
non capire questo complesso di inferiorità nel rivendicare nobili (?)
ascendenze improbabili quando i risultati ottenuti con la formula locale hanno
dato risultati tanto fruttuosi.

Cari amici di Wikipedia, poiché questa storia è diventata molto noiosa, perché
già altre volte è stata ampiamente diffusa e tante volte dibattuta, Vi prego
di prendere i dovuti provvedimenti per ristabilire la verità.

Non Vi mancheranno certo i collaboratori informatissimi per mettere insieme
una storiografia attendibile sulla vita del Salone dei Comics e un’
altrettanto precisa informativa cronologica su Lucca Comics & Games. Credo che
gli appassionati di fumetti e di cinema d’animazione, ma anche coloro che
consultano Wikipedia, per ragioni di studio e/o di curiosità, Ve ne saranno
grati. In ogni casi potete ricorrere al sito: www.immaginecentrostudi.org . Se
avete bisogno di altre informazioni e documenti non avete che da richiederceli
e noi saremo ben felici di contribuire alla già ottima qualità letteraria e
storiografica di Wikipedia. Per parte nostra, come Soci di IMMAGINE, siamo
dispiaciuti, ed anche mortificati, di dover fronteggiare ciclicamente, nostro
malgrado, resoconti tanto disinformati (o volutamente maldestri ?). Rinaldo
Traini

fine citazione lettera di Traini ------

Aggiungo questo link che può essere utile per una rielaborazione di questa
scheda e per l'apertura della nuova scheda Salone Internazionale dei Comics:
http://win.afnews.info/deposito/trainilucca/ \--Tryphon (msg) 14:48, 6 nov
2012 (CET)

Ho recuperato da un mio "bustone dei ricordi" un po' di biglietti e libretti
del programma delle fiere di fine anni '90, e' quella la fonte per le date che
ho inserito. Nei programmi probabilmente c'e' anche l'elenco degli ospiti e
delle mostre, ma non ho ancora avuto modo di guardarci. --Yoggysot (msg)
02:44, 3 dic 2012 (CET)

Come da Discussioni_progetto:Fumetti#Lucca_Comics.26Games, se non ci sono
pareri contrari, sostituisco la voce con la mia bozza
Utente:Yoggysot/Bozzalucca, che separa nelle descrizioni esplicitamente il
salone della sucessiva fiera, per venire incontro ai rilievi che ci ha fatto
Rinaldo Traini.--Yoggysot (msg) 18:42, 30 dic 2012 (CET)

La voce è stata ripetutamente modificata, e la parola "visitatori" è stata
sostituita con "ingressi". Partiamo dal presupposto che in linea di principio
il ragionamento può essere condivisibile: il calcolo viene fatto sul numero
dei biglietti venduti, quindi chi acquista l'abbonamento per più giorni
finisce per "valere" come più persone. TUTTAVIA wikipedia non è fonte primaria
(noi non riportiamo fatti "di prima mano") e si limita a riportare dati e
fatti già riportati da altri. Quindi laddove sino ad oggi le fonti che si sono
occupate dell'argomento (riviste, pubblicazioni e media generici) hanno sempre
parlato di quei numeri in termini di visitatori, noi a questo ci dobbiamo
attenere. Diversamente una "manipolazione" di quanto scritto nelle fonti
citate (seppure sicuramente in buona fede), indurrebbe a far pensare il
lettore che si sta esprimendo un giudizio di merito, mentre Wikipedia è
neutrale. Volendo tacere che l'aggiunta della frase nell'incipit "...un
indotto per la città per circa 24 milioni di euro e 15,000 euro per la società
organizzatrice..." senza neppure uno straccio di fonte, tradisce lo scopo
piuttosto evidente di chi ha modificato la voce. Per tali ragioni ho
provveduto a ripristinara la vecchia versione della voce. Pregherei che
eventuali nuove modifiche in tal senso vengano quanto meno discusse prima in
questa sede. --ValerioTalk 15:41, 13 ott 2013 (CEST)

  
per quanto riguarda la seconda obiezione quella sui 24 milioni di euro basta
leggere la fonte che è stata usata.....

per quanto riguarda la prima obiezione si sta fornendo "disinformazione". E'
assurdo voler riportare dati che sono venuti fuori da una discussione fra
autorità comunali. E' tutto un gioco fra opposizione e maggioranza in
consiglio comunale e la citazione fatta dal comune sui dati siae è del tutto
opinabile, visto che non si spiega bene il discorso sull'utilizzo della parola
visitatori invece di ingressi o biglietti venduti. L'utilizzo di uno di questi
ultimi due termini non svilirebbe affatto i grandi risultati del salone ma
allo stesso tempo garantirebbe un discorso più trasparente e più semplice da
comprendere. Molte persone in diversi forum proprio partendo da questo
discorso di visitatori commettono errori perchè non capiscono il ragionamento
fatto dello scorporo dell'abbonamento. Quindi ritengo che questa semplice
modifica sia molto utile ai lettori e non diffonderebbe quell'ignoranza che
sta regnando su questa tematica causa "soggetti di parte" nella vicenda. —
_Questo commento senza lafirma utente è stato inserito da Fredrickemms
(discussioni · contributi) 16:24, 13 ott 2013_.

  

"^ Bilancio in attivo per 'Comics and games': un saldo positivo da oltre
15mila euro" questa è la nota 7 con cui sono stati riportati i 24 milioni di
euro... come da titolo 15mila euro che avevo scritto erano una cifra
confermata dalla nota e quindi rappresenta una scelta dell'autore e quindi una
presa di posizione. Non credo inoltre che il ragionamento riportato sopra sia
corretto visto che il mezzo internet è di libero utilizzo e quindi ognuno può
scrivere ciò che vuole sui blog (perchè qui si citano blog e facebook) e
basarsi su questi per accreditare delle cose si scrivono è assolutamente
sbagliato.

come riporta wikipedia stessa "Le fonti attendibili sono quelle di autori o
pubblicazioni considerate come affidabili o autorevoli in relazione al
soggetto in esame: questa precisazione è particolarmente importante, poiché
una fonte (un sito, un libro, ecc.) non va considerata attendibile in sé, ma
in relazione a ciò per cui viene usata. Così per esempio il sito di un partito
sarà (salvo casi particolari) fonte attendibile per lo statuto di quel
partito, ma non per gli eventuali problemi giudiziari dei suoi membri.

Le pubblicazioni attendibili sono quelle con una struttura definita che
consente il controllo delle informazioni e le revisioni editoriali.
L'attendibilità di una fonte dipende poi dal contesto: un celebre astronomo
non è una fonte attendibile per ciò che concerne la biologia marina. In
generale, una voce dovrebbe utilizzare fonti il più possibile attendibili,
pubblicate e appropriate per tentare di coprire la maggior parte dei punti di
vista pubblicati (includendo proporzionalmente le minoranze significative),
rispettando un punto di vista neutrale." il suo ragionamento appare qui
sbagliato, la pagina si basa su siti non autorevoli e ritengo sempre di più
che lei sia al soldo del lucca comics. Spero di sbagliarmi ma già in passato
sono venuti fuori casi di utenti che si fingevano appassionati e in realtà
modificavano tematiche su indicazioni precise. Sappiamo benissimo che se i
dati di visitatori singoli venissero riportati su questa pagina il salone
scenderebbe al quinto posto. Inoltre la categoria in cui viene classificata
andrebbe per correttezza modificata e quindi non credo che sarebbe in una
posizione di rilievo. Il tutto darebbe massima trasparenza (ciò che wikipedia
ha il dovere di fare) ma creerebbe un danno di immagine che credo che lei stia
impedendo solo per motivi oscuri.

buona disinformazione! — _Questo commento senza lafirma utente è stato
inserito da Fredrickemms (discussioni · contributi) 14:44, 14 ott 2013_.

L'incipit deve sintetizzare i punti fondamentali della voce, mentre questo per
più di tre quarti ha un lungo paragrafo che si dilunga sul numero di presenze
dal 2011 a oggi. Pertanto l'ho spostato sotto storia. Ho rimosso i commenti
sul numero di partecipanti dell'edizione 2014, visto che come fonte al momento
è un blog della cui qualità dubito profondamente visto che riesce a sbagliare
il nome del Comiket e che parla di numero di biglietti venduti da parte di
quest'ultimo mentre l'ingresso al Comiket è libero. Quando ci sarà il
comunicato ufficiale sul numero di partecipanti, o comunque una fonte più
seria si può reinserire.--Moroboshi scrivimi 08:12, 6 nov 2014 (CET)

Non è vero che Traini sia un fondatore del salone: lui stesso ammette in
questo articolo che nella prima edizione si limitò ad organizzare la mostra
sulla storia del fumetto: la Fondazione Franco Fossati accredita come
cofondatori insieme a Calisi Claudio Bertieri e Umberto Eco. Traini divenne il
braccio destro di Calisi dalla prima edizione lucchese, perciò modifico. Lele
giannoni (msg) 17:17, 3 dic 2017 (CET)

Gentili utenti,

ho appena modificato 7 collegamento/i esterno/i sulla pagina Lucca Comics &
Games. Per cortesia controllate la mia modifica. Se avete qualche domanda o se
fosse necessario far sì che il bot ignori i link o l'intera pagina, date
un'occhiata a queste FAQ. Ho effettuato le seguenti modifiche:

Fate riferimento alle FAQ per informazioni su come correggere gli errori del
bot

Saluti.— **InternetArchiveBot** (Segnala un errore) 04:33, 22 mar 2018 (CET)

  

Leggo che l'inizio del cosplay in Italia vien fatto risalire al primo concorso
di "Lucca Comics", nel 1997. Per onor di cronaca, vi segnalo che già nella
prima edizione di "Torino Comics", nel 1995, era presente un evento ufficiale
di cosplay (di cui conservo una rara foto) e l'anno successivo (1996) vi fu il
primo concorso. Lo so perché sono proprio io che, in qualità di coordinatore
dell'Ataru Moroboshi Fan Club, ho organizzato gli eventi cosplay a Torino
nelle prime 15 edizioni della fiera, oltre a produrre personalmente le
statuette "Oscar del Cosplay" che davamo come premio. Giusto per vostra
conoscenza. ^__^ --Otaku (msg) 22:16, 1 feb 2019 (CET)

Gentili utenti,

ho appena modificato 2 collegamenti esterni sulla pagina Lucca Comics & Games.
Per cortesia controllate la mia modifica. Se avete qualche domanda o se fosse
necessario far sì che il bot ignori i link o l'intera pagina, date un'occhiata
a queste FAQ. Ho effettuato le seguenti modifiche:

Fate riferimento alle FAQ per informazioni su come correggere gli errori del
bot.

Saluti.— **InternetArchiveBot** (Segnala un errore) 18:47, 22 apr 2019 (CEST)

Gentili utenti,

ho appena modificato 1 collegamento esterno sulla pagina Lucca Comics & Games.
Per cortesia controllate la mia modifica. Se avete qualche domanda o se fosse
necessario far sì che il bot ignori i link o l'intera pagina, date un'occhiata
a queste FAQ. Ho effettuato le seguenti modifiche:

Fate riferimento alle FAQ per informazioni su come correggere gli errori del
bot.

Saluti.— **InternetArchiveBot** (Segnala un errore) 09:48, 20 lug 2019 (CEST)

