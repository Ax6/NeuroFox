**Joan Cornellà Vázquez** , meglio conosciuto semplicemente come **Joan
Cornellà** (Barcellona, 11 gennaio 1981), è un illustratore e fumettista
spagnolo.

Laureato in belle arti, ha lavorato per pubblicazioni come _La cultura del
Duodeno_ , _El Periódico_ , _Amaníaco_ , _TMEO_ , il giornale _Ara_ e
_Quimera_. Il suo stile grafico è orientato al surrealismo e al grottesco.

Nel 2009 ha vinto la terza edizione del premio Josep Coll nella categoria
sotto i trent'anni di età, per il suo album _Abulio_ , pubblicato l'anno
seguente da Glénat.

Ha iniziato a lavorare per la rivista _El Jueves_ realizzando fumetti per la
sezione d'attualità.

Nel 2012 ha pubblicato _Fracasa Mejor_ , una selezione di fumetti in bianco e
nero da lui realizzati negli ultimi tre anni. Gran parte del materiale era
inedito, altre vignette erano invece già state pubblicate su _El Jueves_ e in
diverse fanzine.

Altri progetti

