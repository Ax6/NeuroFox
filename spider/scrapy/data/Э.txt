La **Э** , minuscolo **э** , chiamata **E capovolta** , è una lettera
dell'alfabeto cirillico. Viene usata nella versione russa ed in quella
bielorussa dell'alfabeto cirillico, oltre che in poche altre lingue.
Rappresenta la vocale non iotizzata IPA /e/ o /ɛ/.

![Cyrillic letter
E.png](//upload.wikimedia.org/wikipedia/commons/f/f0/Cyrillic_letter_E.png)

Viene chiamata Э оборотное ( _Ė oborotnoe_ , cioè E capovolta) ed è la
terzultima lettera dell'alfabeto russo e di quello bielorusso. La sua
frequenza nelle parole è molto bassa, ad eccezione che nel pronome этот
(questo). Compare soprattutto in parole di origine straniera, adattate o meno,
come электронический (elettronico) o мэр (sindaco, dal francese _maire_ ).
Equivale all'incirca alla E aperta italiana.

Altri progetti

