Il **collezionismo** è un hobby che consiste nella raccolta di oggetti di una
particolare categoria. L'insieme di oggetti raccolti, vengono chiamate
collezioni. Queste collezioni sono spesso ben organizzate, catalogate e
attrattivamente esposte.

Alcuni collezionisti scelgono di focalizzarsi su di un particolare aspetto di
un'area più ampia, come ad esempio i francobolli del XIX secolo o le monete in
oro. Altri preferiscono collezioni più generali, come francobolli o monete di
tutti i paesi del mondo.

Nei settori più comuni del collezionismo, vi sono anche molti commercianti
specializzati, che avendo un grande numero di "oggetti", raccolgono tali
collezioni in apposite stanze o raccoglitori, come album nel caso dei
francobolli. Molti di questi commercianti hanno iniziato come collezionisti,
trasformando poi il loro hobby in una professione.

Il collezionismo è un fenomeno pubblico che trae le sue origini in Grecia;
esso si basa sull'esposizione di materiale artistico il quale era collocato
nei diversi spazi comuni, come l'agorà o il foro, o all'interno di templi o
strutture private aristocratiche. I primi segnali del "collezionismo" vanno
ricercati già in epoca preistorica con l'uso di inserire all'interno delle
tombe manufatti o materiale di uso quotidiano. Nell'antico Egitto invece si
crea la tendenza ad accumulare materiale di vario genere all'interno delle
tombe faraoniche e nelle residenze di quest'ultimi. Soltanto in Grecia si
delineano le basi del fenomeno inteso in senso stretto.

In Italia, storiche fiere del collezionismo si svolgono a Ferrara, Forlì,
Piacenza, Milano, Napoli, Verona.

Da circa un ventennio la passione nel raccogliere "oggetti" si è evoluta e
ampliata, raggiungendo ampie quote di popolazione. I motivi sono
essenzialmente due: ampia possibilità di scelta e bassi costi per iniziare.
L'avvento del merchandising e del _gadget_ , spesso regalato alle fiere o
fornito assieme al prodotto dalle grandi industrie e fra tutte da quella
alimentare, permette la raccolta di oggetti "firmati", oggetti col nome della
ditta o il marchio del prodotto. Si raccolgono inoltre facilmente _oggetti di
uso comune_ che, terminato l'uso vengono abbandonati. Questo tipo di raccolte
è molto in voga e viene spesso classificato come collezionismo "minore".

La definizione di "collezionismo minore" comporta alcuni rischi impliciti
nella definizione. Se l'unità di misura è il valore venale degli oggetti, non
potremmo definire "minore" la collezione di "gadget" o pupazzetti vari, in
quanto alcuni di essi hanno raggiunto quotazioni stratosferiche. Dal punto di
vista degli elementi intrinseci qualsiasi oggetto presenta caratteristiche
"importanti", quali aspetti artistici o storico antropologici. La provocazione
è importante nell'ottica di democraticità e libertà di classificazione di
qualsiasi attività umana. Il voler classificare alcune "passioni" come minori
comporta il rischio di stabilire i criteri di determinazione. Quindi la voce
"collezionismo" dovrebbe essere la sola esistente a definire la passione per
un determinato tema scelto dal collezionista.

Altri progetti

