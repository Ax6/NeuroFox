**Maria Teresa d'Asburgo-Lorena di Toscana** ( _Maria Teresa Francesca
Giuseppa Giovanna Benedetta_ ; Vienna, 21 marzo 1801 – Torino, 12 gennaio
1855) nata principessa di Toscana, arciduchessa d'Austria e principessa di
Ungheria e Boemia, divenne regina di Sardegna come moglie del re Carlo
Alberto.

Nacque a Vienna durante l'esilio dei suoi genitori dopo l'invasione
buonapartista. Suo padre era Ferdinando III, granduca di Toscana e sua madre
la principessa Luisa Maria di Napoli che morì (durante il parto del settimo
figlio, nato poi morto) un anno dopo la nascita di Maria Teresa. Prima della
Restaurazione del 1814, Ferdinando III fu creato Elettore del secolarizzato
arcivescovato di Salisburgo e tutta la famiglia si trasferì a Würzburg,

Il 30 settembre 1817 Maria Teresa sposò Carlo Alberto di Sardegna con
benedizione nuziale il 2 ottobre nella Basilica di Santa Maria del Fiore.

Il 2 febbraio 1824 Maria Teresa divenne principessa ereditaria e tornò a
Torino, poi a Racconigi, quando re Vittorio Emanuele I presentò al popolo
Carlo Alberto come erede presuntivo della Corona.

La giovane (aveva 16 anni il giorno del matrimonio) era ancora profondamente
immatura «una ragazza assai carina, con lineamenti appropriati e un sorriso
senza malizia. Ma era ancora una bambina: giovane, timida, senza civetteria e
quasi impaurita dal sesso. La sera, piuttosto che fare compagnia al marito,
preferiva giocare a mosca cieca con le amiche che che invitava a palazzo»[1].  
Il 27 aprile 1831 morì re Carlo Felice e i principi di Carignano Carlo Alberto
e Maria Teresa salirono al trono.

Dopo la morte in esilio, nel 1849 ad Oporto, del consorte, la regina madre
Maria Teresa non comparve più in pubblico e, nel 1851, si ritirò in Toscana.  
Morì il 12 gennaio 1855, soltanto otto giorni prima della nuora e un mese
prima del secondogenito. I solenni funerali si svolsero nella Reale Basilica
di Superga, dove è sepolta.

Donna profondamente cattolica e conservatrice, fece pressione più volte sul
figlio Vittorio Emanuele II, allorquando dietro spinta di Cavour, il
Parlamento Sabaudo si accingeva a ridurre i privilegi ecclesiastici. Era di
carattere dolce e affettuoso, con atteggiamenti spontanei e semplici, come
risulta dal suo epistolario col padre granduca di Toscana.

Vincenzo Vela scolpì a ricordo suo e della nuora Maria Adelaide d'Austria,
morta pochi giorni dopo, la grande statua di marmo di Carrara che le raffigura
inginocchiate in preghiera nel santuario della Consolata a Torino.

![Flag of the Grand Duchy of Tuscany
\(1840\).svg](//upload.wikimedia.org/wikipedia/commons/thumb/7/7e/Flag_of_the_Grand_Duchy_of_Tuscany_%281840%29.svg/150px-
Flag_of_the_Grand_Duchy_of_Tuscany_%281840%29.svg.png)

Maria Teresa e Carlo Alberto ebbero tre figli:

Altri progetti

