La **ekan'e** (in russo еканье [ˈjeːkʌnʲjə], lett. "pronunciare «e»") è un
fenomeno fonologico delle lingue ucraina e rutena e di alcuni dialetti della
lingua russa in cui la /e/ in posizione atona si pronuncia [e] (da cui il
nome) e non [i], come accade invece nel fenomeno della _ikan'e_ , tipico del
russo _standard_. Ad esempio, nei dialetti russi dotati di _ekan'e_ _придать_
[prʲɪˈdɑtʲ] ("aggiungere") si diversifica da _предать_ [prʲeˈdɑtʲ]
("tradire"), mentre il russo _standard_ , privo di _ekan'e_ , pronuncia
entrambi [prʲɪ'datʲ], come se anche la parola _предать_ fosse scritta *
_придать_.

Nell'ambito delle lingue slave orientali la _ekan'e_ caratterizza la lingua
ucraina, la lingua rutena e alcuni dialetti russi, mentre la _ikan'e_ è una
caratteristica del russo _standard_ (moscovita).

