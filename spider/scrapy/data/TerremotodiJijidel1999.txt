Il **terremoto di Jiji** (集集大地震T, _jíjí dàdìzhèn_P), noto anche come il
**terremoto 921** (九二一大地震T, _Jiǔ'èryī dàdìzhèn_P) si è verificato il 21
settembre 1999, nel centro di Taiwan all'ora locale 1:47 (20 settembre, ore
17:47 GMT) e ha registrato una magnitudo di 7,6° sulla scala Richter. Il suo
ipocentro era a 23,87° di latitudine nord, 120,75° di longitudine est, nella
cittadina di Jiji (Chichi nella romanizzazione Wade-Giles), nella contea di
Nantou, circa 12,5 km ad ovest del lago Riyue, a 7,0 km di profondità.

I danni causati dal terremoto (secondo i dati ufficiali dell'Agenzia Nazionale
Vigili del fuoco, Ministero degli Interni R.O.C.) sono stati:

Il terremoto continuò a scuotere Taiwan tutta la notte. Un aneddoto racconta
che una casa intatta scivolò da una contea a un'altra, causando il cambio di
indirizzo del proprietario.

L'epicentro del terremoto è stato la cittadina di Jiji. Il terremoto 921 si è
verificato lungo la linea di faglia di Chelungpu nella parte occidentale
dell'isola di Taiwan. La faglia si estende lungo le pendici delle Montagne
Centrali nelle contee di Nantou e di Taichung.

Alcune sezioni di terra vicino alla faglia sono state sollevate per 7 metri.
Vicino Dongshih, vicino alla fine settentrionale della faglia, il terremoto ha
creato una cascata di 7 metri di altezza. In tutta la parte centro-occidentale
dell'isola, furono distrutti ponti, tagliando il traffico per settimane.

A Wufeng, un villaggio nel sud della contea di Taichung, il danno è stato
particolarmente devastante: la Scuola superiore Guangfu del villaggio giaceva
direttamente sulla linea di faglia e fu gravemente danneggiata dal sisma. Oggi
la scuola è la sede del Museo del Terremoto 921, parte del Museo Nazionale di
Scienze Naturali di Taiwan.

Altri progetti

