**Paolo Rumiz** (Trieste, 20 dicembre 1947) è un giornalista e scrittore
italiano.

Inviato speciale del _Piccolo_ di Trieste, si candida senza successo nel
capoluogo giuliano per L'Ulivo alla Camera dei Deputati nel 1996. In seguito,
diventa editorialista di la Repubblica. Dal 1986 si è occupato degli eventi
dell'area balcanica e danubiana; negli anni Novanta, durante la dissoluzione
della Jugoslavia, fu corrispondente in Croazia e Bosnia-Erzegovina. Nel
novembre 2001 fu inviato ad Islamabad, e successivamente a Kabul, per
documentare l'attacco degli Stati Uniti d'America all'Afghanistan talebano.

Molti dei suoi reportage narrano i viaggi compiuti, sia per lavoro che per
diletto, attraverso l'Italia e l'Europa. Nell'estate del 1998 pedala in
bicicletta da Trieste a Vienna in compagnia del figlio Michele a seguito del
quale pubblica il reportage _Dove andiamo stando?_ , su _Diario_ nell'autunno
1998. Nella primavera del 1999 esplorò le regioni della costa adriatica
italiana in automobile, da Gorizia al Salento pubblicando poi il reportage
_Capolinea Bisanzio_ , su Repubblica nel gennaio del 1999; nell'inverno del
1999 percorre in treno la tratta Trieste-Kiev ( _L'uomo davanti a me è un
ruteno_ , pubblicato sul Piccolo nello stesso anno); nella primavera 2000 si
imbarca sul Danubio a Budapest per arrivare al confine tra Serbia e Romania (
_Ljubo è un battelliere_ , inserito in _È oriente_ del 2003); nell'inverno del
2000 va, ancora in treno, da Berlino a Istanbul ( _Chiamiamolo Oriente_ ,
pubblicato su Repubblica nel gennaio del 2000); nella primavera 2001 girovaga
per il nord-est in bicicletta, da Trieste al Gavia ( _Il frico e la jota_ ,
inserito in _È oriente_ del 2003).

Da qualche anno a questa parte compie il canonico viaggio ogni estate, in
agosto, raccontandolo di giorno in giorno su Repubblica:

È nipote di Giorgio Pitacco.

Altri progetti

