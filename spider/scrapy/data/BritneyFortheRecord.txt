_**Britney: For the Record**_ è un film documentario del 2008 diretto da Phil
Griffin, sulla vita della cantante statunitense Britney Spears. Il
documentario introspettivo, della durata di 60 minuti, ripercorre il ritorno
della Spears nell'industria musicale dopo i molti problemi personali che
l'hanno colpita nell'ultimo anno. Diretto da Phil Griffin, "For the Record" è
stato girato a Beverly Hills, Hollywood, e New York, nella seconda metà del
2008. Le riprese sono iniziate il 5 settembre 2008, due giorni prima
dell'apparizione della Spears agli MTV Video Music Awards. MTV, uno dei due
distributori ufficiali del documentario, ha messo sul suo sito ufficiale il
primo trailer promozionale il 3 ottobre 2008.[1] Il documentario è stato
presentato dall'emittente televisiva il 30 novembre dello stesso anno negli
Stati Uniti, due giorni prima della pubblicazione del sesto album della
cantante, Circus, per cui il documentario ha quindi svolto anche la funzione
di promotore.

Il documentario ripercorre i momenti più intimi di Britney Spears nell'arco di
60 giorni, dall'inizio del suo fin troppo pubblicizzato tracollo, fino al suo
ritorno nel mondo della musica. Britney ha anche posto le basi per una sua
riflessione, dicendo: "Sono una persona intelligente...A che diavolo stavo
pensando?!" "For the Record" include video della sua apparizione agli MTV
Video Music Awards del 2008, sessioni nello studio di registrazione, backstage
dei video per i singoli _Womanizer_ e _Circus_ del suo sesto album. È anche
presente un commento di Madonna in occasione dell'esibizione della Spears
durante il suo Sticky & Sweet Tour.[1][2]

La Spears ripercorre le relazioni passate. Spiega che attraversare la rottura
con Justin Timberlake sotto le luci dei riflettori non è stato facile da
affrontare per una giovane ragazza. Sente anche che tutta la pubblicità fatta
sull'evento ha reso tutto ancor più difficile e confuso per lei e per questo
iniziò a comportarsi di conseguenza. Ha anche spiegato che con l'ex marito e
padre dei suoi due figli, Kevin Federline, è stata quindi devastante. Questa
perdita le ha fatto pagare un pedaggio ancora più elevato e per la seconda
volta tutta l'attenzione che i paparazzi hanno dato alla vicenda non ha
aiutato.

La Spears ha parlato anche dei suoi sentimenti verso la custodia di suo padre
verso i suoi beni e di ciò che prova riguardo alla sua vita: "Non c'è nessuna
emozione, nessuna passione...Ho giorni davvero buoni, e poi ho dei brutti
giorni. Anche quando vai in prigione, sai che ci sarà un momento in cui potrai
uscire. Ma in questo caso, non arriva mai. È come Groundhog Day (il film
Ricomincio da capo) ripetuto ogni giorno."[3] La Spears ha aggiunto: "Penso
che sia troppo controllata, se non fossi sotto queste restrizioni, mi sentirei
così libera. Quando dico a qualcuno cosa provo in quel momento, sembra che
quel qualcuno sente quello che dico, ma finge di non ascoltare. Non ho mai
voluto diventare una di quei prigionieri. Ho sempre voluto sentirmi
libera."[3]

La cantante ha anche dichiarato ciò che prova per i fan ed il suo stile
musicale. "È strano perché la musica è un riflesso di quello che stai
attraversando" dice. "È come una parte di me, il disco, perché tratta ciò che
ho vissuto."[4]

In un'altra clip, la Spears parla di come concilia il suo essere ballerina e
cantante con lo stress della sua vita e come il suo lavoro l'aiuti a gestire
le sue emozioni. Ha detto che secondo lei ballare è una terapia: "Se sono
piena di energie negative, quando inizio a ballare se ne vanno tutte e mi
sento veramente felice. È come andare sulle montagne russe" dice. "Le persone
pensano che quando devi superare qualcosa della tua vita, devi andare in
terapia. Per me, la terapia è l'arte, perché è come se ti esprimessi in
qualche modo spirituale.[4] "A volte non hai bisogno di parlare per superare
ciò che devi superare" continua. "A volte è un'emozione che hai bisogno di
sentire quando balli, che hai bisogno di toccare. E l'unica cosa con cui puoi
sentirla è muoverti in un certo modo."[4]

Dopo il cameo di Britney Spears nel telefilm How I Met Your Mother a metà
estate del 2008, il quotidiano The National Enquirer riportò che Larry
Rudolph, il vecchio manager della Spears (licenziato nell'Aprile 2007 e
ritornato nel 2008 a lavorare con lei), stava "proponendo l'idea di un reality
a diversi network televisivi".[5] Molte voci annunciarono che si sarebbe
concentrato sulla vita della Spears e il suo ritorno nella musica.[6]
FremantleMedia, uno dei distributori del documentario, inviò un comunicato
stampa per il 9 ottobre 2008. Lo stesso giorno, MTV annunciò la distribuzione
del documentario per il 30 novembre.

Il documentario nacque da una conversazione tra la Spears e Rudolph, in cui
Britney espresse interesse nel voler mostrare il suo ritorno al pubblico. In
accordo con Rudolph, dopo aver "toccato il fondo", la Spears "voleva avere la
possibilità di raccontare la sua versione dei fatti, parlare di cosa le è
accaduto, le sta accadendo e le accadrà".[7]

Il 21 novembre 2008, Rudolph, che è stato coinvolto nel documentario, concesse
un'intervista esclusiva ad MTV.[8] Ha spiegato come è nato il progetto e chi
lui ha voluto coinvolgere: "Ho partecipato molto alla preparazione del film,
così ho guardato come procedeva, ed era molto interessante. Abbiamo fatto un
accordo sin dall'inizio — una sorta di stretta di mano con la consapevolezza
che non ci sarebbero stati limiti sul progetto. Dovevamo fare un film aperto
ed onesto e che non dovevamo lasciare le parti buone sul pavimento del salone
di un parrucchiere."[8] Rudolph ha spiegato che "For the Record" fa parte di
un progetto più grande per riabilitare Britney agli occhi dei suoi fan come
popstar, e non come un appuntamento fisso da tabloid.[8]

La Spears si è accordata con MTV e la compagnia Radical Media per girare il
documentario.[1] "For the Record" è stato girato in tre mesi del 2008, dal 5
settembre (due giorni prima degli MTV Video Music Awards) fino a metà
novembre.[7][9] Le interviste con la Spears sono state girate al The Mondrian
Hotel di Los Angeles. Britney aveva già frequentato l'hotel durante le sue
"serate selvagge". Il cameo di Madonna è stato girato durante il suo concerto
sempre a Los Angeles.[10]

Per il primo trailer, MTV ha usato il singolo _Toxic_ dell'album In the Zone
ed il primo dell'album Circus, _Womanizer_. Per il resto, la produzione ha
usato le nuove canzoni della Spears, tra cui _Out from Under_ , _Kill the
Lights_ , _Quicksand_ , _Unusual You_ e _Phonography_. È stata usata anche la
versione strumentale di _Circus_.[11]

Durante la trasmissione americana, sono comparse anche le versioni strumentali
della maggior parte delle canzoni di Circus, e le registrazioni in studio di
_Trouble_ , _Womanizer_ e _Circus_. La canzone dei titoli di coda è "Lower
Your Eyelids and Die with the Sun" della band francese M83 dal loro album del
2005 "Before the Dawn Heals Us".

Le reazioni della critica furono varie. Il Los Angeles Times ha dato una
recensione positiva, definendolo "un documentario inarrestabile, la Spears può
finalmente dire la sua versione dei fatti".[12] MSNBC ha invece dato un
giudizio negativo, scrivendo che la Spears ha fornito "una visione poco chiara
della sua vita, delle sue scelte, o dei suoi errori", e che le sue risposte
alle domande erano "vaghe, a volte contraddittorie". MSNBC ha concluso che
"Tutto quello che Britney: For the Record ci lascia, è un vago ritratto di una
ventiseienne la cui vita è diversa da quella di ogni sua coetanea, anche se
lei vuole convincersi del contrario".[13] The Hartford Courant ha criticato il
documentario per essere "una promozione per riabilitare l'immagine di Britney
Spears". Continua: "Un titolo all'inizio del film insiste che 'Nessun
argomento è stato evitato, nessuna domanda non ha avuto una risposta.' Ma
innanzitutto non sono state fatte tutte le domande".[14] Il quotidiano
australiano The Age lo descrive come "niente più che uno zoppiccamento
miserabile e ansioso su un 'ritorno' del tutto instabile".[15]

Le reazioni del pubblico sono state invece positive.[16]

MTV ha chiesto a diversi fan di New York e Los Angeles cosa pensavano del
film; Shanna Birnbaum, 23 anni, ha risposto: "Penso che era molto onesta. Ha
dimostrato alle persone che puoi riuscire a superare ogni cosa".[16] Stacey
Medura, in accordo, ha aggiunto che "For the Record" ha umanizzato la popstar.
"Ora è più semplice capire quello che prova".[16]

MTV riportò che "Britney: For the Record" ottenne 3.7 milioni di
spettatori.[17][18] Unito alla replica immediatamente successiva all'anteprima
mondiale, ha avuto in totale 5.6 milioni di spettatori. Ha avuto il triplo
degli spettatori di ogni serie trasmessa da MTV, inclusa la sua serie
principale, The Hills.[17]

Nel Regno Unito, ha ricevuto 391,000 spettatori e l'1.8% di share. Inoltre, ha
avuto il 4.6% di adulti nella fascia 16-34 anni e il 5.1% di donne della
fascia 16-34. A parte una replica di Doctor Who sulla BBC, "Britney: For the
Record" è stato lo show col maggior indice d'ascolto per la serata (1º
dicembre 2008).[19]

Il DVD del documentario fu annunciato sul sito ufficiale di Britney
Spears.[20] Il documentario fu pubblicato in DVD il 7 aprile 2009 negli Stati
Uniti e nel Regno Unito il 1º giugno dello stesso anno. In Colombia è stato
pubblicato alla fine di maggio e in Australia il 28 agosto.[21] Ha venduto
3,095 copie nella prima settimana negli Stati Uniti. In Italia il DVD non è
stato messo in commercio, ma il documentario è stato trasmesso da MTV Italia
il 26 dicembre 2008, preceduto da due programmi che ripercorrevano la carriera
della popstar.[22]

Il DVD contiene:

