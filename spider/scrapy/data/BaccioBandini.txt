**Baccio Bandini** (Roma, 27 gennaio 1913 – Milano, 1989) è stato un regista,
montatore e produttore cinematografico italiano.

Laureato in legge, iniziò a lavorare nel cinema italiano come aiuto regista e
montatore con Marco Elter, Mario Baffico e Piero Ballerini dalla fine degli
anni '30. Nel dopoguerra è direttore di produzione di numerosi e importanti
film, diretti da Germi e Camerini, Franciolini, Pontecorvo e Sordi. Nel 1947
diresse un documentario e nel 1951 un film noir per la Lux Film, _Amo un
assassino_. In seguito dirige le versioni italiane di alcuni film di
produzione internazionale, collaborando con registi celebri come Nicholas Ray,
Ken Annakin, Mike Nichols e Jules Dassin. È deceduto all'età di 75 anni.

