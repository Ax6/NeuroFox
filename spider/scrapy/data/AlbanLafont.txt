**Alban Lafont** (Ouagadougou, 23 gennaio 1999) è un calciatore francese,
portiere del Nantes, in prestito dalla Fiorentina.

Nel 2016 è stato inserito nella lista dei migliori sessanta calciatori nati
nel 1999 stilata da _The Guardian_.[1]

Portiere dal fisico longilineo, dotato di grande reattività fra i pali, si
disimpegna bene sia nelle uscite alte che nelle prese a terra ed è abile a
giocare il pallone con i piedi. Per caratteristiche, oltre che nell'aspetto
fisico, ricorda il suo connazionale Alphonse Areola.[2]

Nato a Ouagadougou, capitale del Burkina Faso, si trasferisce in Francia
all'età di nove anni. Le prime parate le fa per il club del Lattes; proprio
durante la militanza in questa squadra, nel 2014, viene notato dagli scout del
Tolosa, che decidono di portarlo tra le proprie file. Nel settore giovanile
del club francese si mette fin da subito in grande evidenza al punto di
entrare a far parte del giro delle nazionali minori transalpine.[2]

La permanenza nelle giovanili del club è breve poiché il 28 novembre 2015,
all'età di 16 anni, 10 mesi e 5 giorni, dopo aver dapprima esordito con la
seconda squadra del Tolosa, fa anche il suo debutto nella Ligue 1, massimo
campionato francese[2]: scende in campo, da titolare, nella vittoria casalinga
per 2-0 contro il Nizza, riuscendo anche a mantenere la porta inviolata. Tale
esordio, voluto fortemente dal tecnico Dominique Arribagé, ne fa il più
giovane debuttante nella storia della Ligue 1.[2] Le sue successive buone
prestazioni gli permettono di diventare il portiere titolare del _Téfécé_.
Conclude la sua prima stagione tra i professionisti con un bottino di 24
presenze nelle quali subisce 27 reti.

Il 25 aprile 2018 disputa la sua centesima partita con indosso la maglia del
Tolosa, in occasione della trasferta pareggiata, per 0-0, contro il Caen.
Conclude la stagione con 42 presenze subendo 60 reti.

Il 2 luglio 2018 viene acquistato dal club italiano della Fiorentina, con cui
firma un contratto quinquennale.[3] L'esordio arriva il 26 agosto successivo
in occasione della vittoria casalinga, per 6-1, contro il Chievo. Colleziona
40 presenze tra campionato e Coppa Italia.

Dopo una sola stagione in Italia, il 29 giugno 2019 fa il suo ritorno in
Francia al Nantes, in prestito con diritto di riscatto e contro-riscatto entro
il 2021.[4][5]

Nel 2017 viene convocato dal CT francese Ludovic Batelli per i Mondiali
Under-20 in Corea del Sud: scende in campo in un match della fase a gironi e
nell'ottavo di finale perso 1-2 contro l'Italia.

_Statistiche aggiornate al 25 aprile 2019._

Altri progetti

1 Dupé · 2 Fábio · 4 Pallois · 6 Lucas Lima · 7 Coulibaly · 8 Kayembe · 10
Waris · 11 Kačaniklić · 12 Appiah · 14 El Ghanassy · 15 Muani · 16 Olliero ·
17 Evangelista · 18 Moutoussamy · 19 Touré · 20 Girotto · 21 Krhin · 23 Dabo ·
24 Alégué · 25 Kwateng · 26 Walongwa · 27 Ngom · 28 Rongier · 30 Lafont · 31
Sigþórsson · 32 Bamba · 40 Braat · Abdallah · Basila · Eysseric · Mance ·
Allenatore: Halilhodžić

