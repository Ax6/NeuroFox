La **federa** è un sacco di stoffa, spesso coordinato con le lenzuola, che
viene usato a foderare i cuscini del letto.

Il suo scopo è quello di proteggere il cuscino in esso contenuto e non farlo
sporcare con il grasso dei capelli o con il sudore della fronte. È realizzata
in tessuto di cotone, di lino o di seta, lo stesso materiale di cui sono
costituite le lenzuola. Un tempo erano tassativamente di colore bianco ma ora
possono essere variamente colorate spesso per armonizzare con il colore del
copriletto o delle pareti della stanza o ancora con i colori dei tendaggi.

Devono essere lavate spesso, parimenti alle lenzuola, per evitare che vi si
annidino gli acari che creerebbero dei problemi ai soggetti allergici.

