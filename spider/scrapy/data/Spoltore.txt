**Spoltore** ( _Spuldórë_ in dialetto locale) è un comune italiano di 19 182
abitanti[2] della provincia di Pescara in Abruzzo.

Si trova sulle colline abruzzesi a ridosso del Mar Adriatico, ed ha
un'estensione di circa 36 km². Confina a nord con Montesilvano, a nord-ovest
con Cappelle sul Tavo, a est con Pescara, a sud-est con la città in provincia
di Chieti di San Giovanni Teatino, a sud con Cepagatti e ad ovest con Moscufo
e Pianella. Le frazioni più importanti e popolose sono Villa Raspa e Santa
Teresa, entrambe inglobate nell'area urbana di Pescara[3][4].

Per quanto alcuni resti emersi di lapidi, parti di colonne e pavimenti
accreditino una presenza romana nel territorio, il nome del comune è alto-
medievale e deriva dal germanico _spelt_ , cioè farro, la cui coltivazione una
volta era diffusissima nel territorio comunale.

All'avvento dei normanni Spoltore divenne pertinenza della contea di Loreto,
per poi venire in seguito infeudato a diversi casati. Nel 1496, col titolo di
baronia, venne concesso a Ferdinando Castriota detto Manfredino, la cui
famiglia vi esercitò pieno potere per i successivi cinquanta anni, durante i
quali l'impianto urbano assunse i connotati che pressappoco conserva oggi.

Nel 1927, al sorgere della nuova provincia di Pescara, Spoltore vi confluì,
cessando di appartenere a quella di Teramo; nel febbraio dell'anno seguente
perse la sua autonomia amministrativa, venendo annessa al comune di Pescara,
dal quale fu però di nuovo separato nel 1947.

In data 25 maggio 2014 i residenti dei comuni di Pescara, Montesilvano e
Spoltore si sono espressi in un referendum a favore dell'istituzione di un
unico comune. Partecipò al voto il 69,46% degli aventi diritto e di questi il
64% si espresse a favore della fusione (A Spoltore ha risposto con il sì il
51,15% dei votanti. Ha prevalso il Sì anche a Pescara con il 70,32% e a
Montesilvano con il 52,23%.). La relativa legge regionale è stata approvata in
data 8 agosto 2018, fissando il 1º gennaio 2022 come data di nascita del nuovo
comune.

La chiesa parrocchiale è stata ricostruita nel XVIII secolo sulla vecchia
chiesa di _Santa Maria della Porta_. Ha un robusto impianto rettangolare a
navata unica, con campanile a torre. Gli stucchi sono di Alessandro Terzani.

Ha una navata unica, seguita da alti pilastri terminanti con capitelli dorati
di ordine corinzio. Nella parte centrale due cappelle laterali di San Panfilo
e della Madonna del Popolo, disegnano insieme alla navata una croce latina
rovesciata. Il soffitto, decorato con stucchi e rilievi architettonici, è
sorretto da archi a sesto ribassato.[7]Il soffitto, decorato con stucchi e
rilievi architettonici, è sorretto da archi a sesto ribassati. Ampi e numerosi
finestroni sono sulla cupola e lungo le pareti laterali, in modo da ottenere
maggiore luminosità.  
La cupola sovrasta la parte centrale della chiesa, caratterizzato da
quadrangolo di sculture in stile classico, raffiguranti gli Evangelisti. Sul
lato interno della facciata c'è un pronao su colonne che sorregge la cantoria
con l'organo di Saverio De Cesaris (1927), rifacimento di un precedente
settecentesco. Il presbiterio è separato dall'abside semicircolare da un coro
ligneo. Il campanile turrito è in tipica merlature ghibellina, e si erge su
tre settori, con la terminante cuspide conica.

La vecchia fortezza dell'XI secolo è conservata in buona parte,con due torri
angolari superstiti. Oggi è inglobata nel borgo settecentesco. È visitabile
per quanto concerne il a scarpa che danno sulla strada. Da qui, durante le
giornate più limpide vi è un'ottima veduta dei monti Majella, Gran Sasso,
Monti della laga, Monti gemelli,parte del Sirente e persino la vetta del Monte
Vettore in Provincia di Ascoli Piceno nelle Marche.

Il palazzo è una costruzione del XVIII secolo sul sito del preesistente
castello medievale. Nel Settecento il palazzo al piano inferiore ospitava
delle botteghe di ceramiche loretana, e prese l'attuale nome nel 1935, quando
fu acquistato dalla famiglia De Cesaris. Quando la famiglia entrò in crisi
economica, tentò di affidarlo al comune come sede dei carabinieri, ma a causa
dell'inagibilità dell'edificio per mancanza di restauri, andò in semi-
abbandono, e fu affidato a Luciana De Cesaris. Costei si adoperò molto per far
rinascere il palazzo, e lo restaurò negli anni '60. Il castello-palazzo si
presenta come una fortezza dal muro perimetrale imponente ed omogeneo, con
qualche finestrella e una sola apertura dal basso. Diversamente l'altra
facciata, non modificata dai lavori, guarda verso il centro storico dalla
parte più alta, con le sobrie forme di palazzo gentilizio settecentesco,
sovrastato dalla torretta quadrata di avvistamento, con merlature a
ghibelline. L'interno, al piano terra, vi erano delle botteghe e sette
cisterne, insieme a una stalla; al piano superiore varie sale comunicanti, che
corrono intorno a una chiostrina.  
Con il restauro sono venuti alla luce antichi affreschi rinascimentali, e la
pavimentazione a ciottoli del corridoio del pianterreno, dove passavano le
carrozze. Il grande magazzino dalle volte a crociera sorrette da colonne, fu
usato nel periodo risorgimentale come armeria. Lucia De Cesaris nel 1974 dopo
il restauro espresso il desiderio di affidare il palazzo alla comunità
spoltorese come museo di ceramiche, mentre la parte di base sarebbe servita
come cantina per lanciare il turismo vinicolo abruzzese.

Il convento medioevale è stato rimodellato in epoca barocca, posseduto nel XV
secolo dai frati Olivetani. Il complesso è dotato di un chiostro e di numerosi
altari interni. Fondato dai Benedettini, il 10 Luglio del 1084 Guglielmo
Tassone, Conte normanno di Loreto Aprutino, donò l'edificio ad Alberico, Abate
del monastero di Picciano, in cambio di altri beni[8]; nel 1109 confermò in
altro documento questa permuta e ne ricevette in cambio il monastero di San
Martino nel castello di Elice[9]. Prime modifiche strutturali si ebbero tra il
1480 e il 1489 quando il convento andò in mano gli Olivetani. Le modifiche
riguardarono il campanile, il portale e il rosone incorniciato e intagliato.
Nel 1617 il convento fu ceduto ai Francescani, che lo ricostruirono in forme
barocche, specialmente nella seconda fase di lavori del 1715.[10]All'esterno
la nuova facciata in mattoni si limita a inglobare il portale e l'oculo
medievale, per terminare con un delicato fastigio curvilineo. Il campanile è
rimasto nello stile medievale, in mattone cotto, con sulla sommità un tiburio
ottagonale con cuspide a cipolla. L'impianto interno è rimasto originale,
benché le trasformazioni barocche abbiano ricoperto le pareti medievali. I
molti altari sono stati finanziati dalle nobili famiglie di Spoltore, ornati
con colonne tortili e stucchi, statue e dipinti. Le varie statue ritraggono
San Paolo, San Pietro, San Tommaso, San Nicola di Bari, San Gregorio Magno e
San Silvestro. Presso il presbiterio si trovano le statue di San Panfilo, San
Bernardino e San Francesco d'Assisi.

La torre è proprietà privata, costruita nel XVII secolo dalla famiglia nobile
locale Aliprandi - De Sterlich. Era usata come sito di controllo fuori il
paese. Oggi è una masseria privata, che conserva l'aspetto originario
caratterizzato da merlature e rilievi decorativi sui lati e le finestre ad
arco a sesto acuto.

Abitanti censiti[11]  

La principale squadra di calcio della città è l' _A.S.D. Spoltore 2012 Calcio_
, che milita in Eccellenza Abruzzo. È nata nel 2012. I colori sociali sono il
celeste ed il granata.

Spoltore era attraversato dal Circuito di Pescara sul quale, tra il 1929 e il
1961, si svolse la Coppa Acerbo. Nel 1957 fu teatro del Gran Premio di
Pescara, valido per il Campionato mondiale di Formula 1

BASKET

Lo Spoltore Basket militante nel campionato di Serie D regionale Abruzzese è
stata fondata nel 1965. L'Attuale presidente è Daniele Di Luca

Altri progetti

