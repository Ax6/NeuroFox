**James Deen** , pseudonimo di **Bryan Matthew Sevilla** (Pasadena, 7 febbraio
1986), è un attore pornografico e regista statunitense.

Entrato nell'industria del porno nel 2004 all'età di diciotto anni, Deen ha
ottenuto una certa notorietà a causa della sua costruzione relativamente
esile, la mancanza di tatuaggi e un'immagine in controtendenza a quella
stereotipata di attori porno ipermascolini.[3] Verso la fine del 2015 diverse
colleghe si sono fatte avanti con accuse di una cattiva condotta sessuale che
comprendeva sesso non consensuale.[4]

Bryan Matthew Sevilla[1] è nato il 7 febbraio 1986[5][6][7] nella contea di
Los Angeles ed è cresciuto a Pasadena (in California).[7][8][9][10] Entrambi i
suoi genitori sono ingegneri (suo padre meccanico e sua madre informatica)[11]
e uno dei due ha lavorato al Jet Propulsion Laboratory.[12] Nel 2004 si è
diplomato alla La Cañada High School[13] e a diciassette anni si è trasferito
insieme al padre, lavorando in uno Starbucks per due anni mentre frequentava
il Pasadena City College.[11][14] Ha dichiarato che esibirsi in film
pornografici era la sua ambizione sin da quando era alla scuola
dell'infanzia.[15]

Una volta entrato nell'industria del porno nel 2004 ha inizialmente lavorato
con donne mature (MILF).[3] Nel 2009 è stato nominato come interprete maschile
dell'anno da _Adult Video News_ ( _AVN_ ) all'età di ventidue anni, rendendolo
il più giovane attore a ottenere tale premio.[3] Deen ha infatti un seguito di
fan tra le adolescenti, una demografia che di solito non è associata con la
pornografia.[3] Nel febbraio 2012 _ABC Nightline_ ha mandato in onda _Porn's
Boy Next Door_ , che includeva interviste tra Deen e le sue fan, con una di
esse che lo ha definito il «Ryan Gosling del porno».[16] Nel settembre 2012 ha
preso parte a una conferenza stampa contro la «Measure B», un'iniziativa che
avrebbe resquisito l'utilizzo del profilattico durante le scene di sesso
pornografiche, mettendo in dubbio la costituzionalità della misura.[17] Le
collaborazioni di Deen includono il sito Wood Rocket e l'apparizione come
presentatore della webserie _James Deen Loves Food_ che lo ha visto recensire
i migliori ristoranti, ordinando ogni cibo da un menù e la creazione di un
burrito da 580 dollari.[18]

Nel gennaio 2013 ha lanciato un finanziamento collettivo su Kickstarter per
raccogliere fondi per il film steampunk _Cowboys & Engines_.[19][20] Deen è
inserito come produttore del veicolo Bryn Pryor e in cinquantotto giorni la
campagna di finanziamento ha superato l'obiettivo prefissato di centomila
dollari.[21] Gli attori Malcolm McDowell, Richard Hatch e Walter Koenig hanno
tutti firmato per il progetto.[22] Nel febbraio 2013 è stato invitato al
Pasadena City College dal professore Hugo Schwyzer per parlare agli studenti
della sua carriera.[23] Tale apparizione era inizialmente aperta al pubblico,
ma è stato in seguito limitata ai soli amministratori a causa di
preoccupazioni per la sicurezza pubblica per i oltre manifestanti.[24] Deen si
limitò quindi a parlare agli studenti della classe "Navigating
Pornography".[23] Da allora Deen è stato invitato a college e università in
tutto il Paese per parlare agli studenti sulla legislazione, l'uso del
profilattico e la contraccezione, le relazioni, i media e la sessualità.[25]
Il 18 aprile seguente ha parlato agli studenti dell'Università del Wisconsin-
Madison in un'apparizione denominata _A Night with James Deen: Pornography &
Sex Ed_.[25] Nel luglio 2012 Deen è apparso sulle pagine del periodico
statunitense _GQ_ parlando del proprio lavoro e della sua vita privata.[26]
_GQ_ io ha nuovamente intervistato per un articolo a proposito del suo regime
alimentare: Deen ha dato credito a una dieta salutare, a uno "stomaco ebreo" e
a molto sesso.[27] Nel 2013 CNBC lo ha inserito nella lista dei più popolari
attori e attrici dell'industria pornografica.[28]

Nell'aprile 2013 ha girato una scena pornografica con Farrah Abraham
(protagonista di _Teen Mom_ ), affermando che gli era stato chiesto di fingere
di stare con Abraham per pubblicizzare la scene come un'accidentale video
amatoriale, ma che ha rifiutando spiegando che non era possible farlo passare
come video "fatto in casa" ingaggiando un attore porno molto conosciuto.[29]
Sempre nel 2013 insieme a Lindsay Lohan è stato protagonista del film di Paul
Schrader intitolato _The Canyons_ e sceneggiato da Bret Easton Ellis.[7][30]

Nel luglio 2013 ha pubblicato la sua prima produzione porno (registrata con
Google Glass) in collaborazione con la collega Andy San Dimas, MiKandi e XBIZ:
il video promozionale censurato ha raggiunto il milione di visualizzazioni su
YouTube ventiquattro ore dopo la pubblicazione (il video non censurato è
invece presente su MiKandi).[31]

Verso la fine del 2013 ha filmato una scena con la blogger e comica di
_Huffington Post_ Jenn Tisdale nella una stanza di un albergo a New York dopo
che Tisdale aveva risposto a un invito aperto su Twitter.[32] Tisdale ha
utilizzato il nome Gwen Derringer e nel 2014 il video è stato pubblicato in
una versione DVD intitolata _James Deen's Sex Tapes: Hotel Sex_.[33] In
seguito alle accuse di stupro nei confronti di Deen nel novembre 2015 Tisdale
ha affrontato la questione, modificando la sua storia originale riguardanti le
riprese di un video sessuale con Deen, dicendosi pentita di aver contribuire
alla falsa immagine che Deen avrebbe proiettato di se stesso.[34]

Deen ha un considerevole numero di fan (soprannominati "Deenagers", hanno
creato delle pagine su di lui su siti come Pinterest, Tumblr e altri siti
indipendenti e dedicati unicamente a lui per condividere e commentare sul suo
lavoro) e nel febbraio 2013 ha lanciato un sito personale:
JamesDeenStore.com.[35] Oltre ai suoi film e novelle per adulti il negozio
dispone il suo personale marchio di vestiti chiamato Baby Panda.[36]

Nel gennaio 2014 si è unito alla Adult Performer Advocacy Committee (APAC),
un'organizzazione che rappresenta gli interpreti dell'industria porno,
protegge i loro diritti e recensisce protocolli medici e di sicurezza, inclusi
nuovi in caso di bisogno.[37] In seguito alla sua formazione l'APAC ha
pubblicato un video intitolato _Porn 101_.[38] Una copia in DVD del video è
stata consegnata a tutti i talenti dell'industria porno presenti a Las Vegas
durante l'annuale AVN Adult Entertainment Expo.[39] Deen è stato il tesoriere
e presidente dell'APAC fino al dicembre 2015, quando si è volontariamente
dimesso dopo le accuse sessuali da parte delle sue colleghe.[40][41]

Il 25 giugno 2014 ha preso parte a un'A.M.A. ("Ask Me Anything", ossia
"Chiedetemi qualsiasi cosa") su reddit, ricevendo più di quattromila domande
in un'ora e rendendo l'AMA di Deen la più popolare sul sito al mattino
seguente.[42] Le domande ricevute vertevano sulla sua carriera, la sua vita
privata, la legislazione del profilattico, il video con Farrah Abraham e altro
ancora.[43]

Deen è ebreo e si è identificato con il giudaismo[44][45][46] e come
libertario.[47]

Dal 2005 al 2011 ha avuto una relazione con la collega Joanna Angel.[48] In
un'intervista del luglio 2013 per _The Huffington Post_ la collega Stoya ha
affermato che era in una relazione con Deen e la coppia è stata insieme dal
2012 al 2014.[49]

Il 28 novembre 2015 è stato accusato di stupro su Twitter dall'ex fidanzata
Stoya, con cui è stato insieme per due anni.[50][51] Deen ha respinto tali
accuse descrivendo le affermazioni di Stoya come «false», «oltraggiose» e
«diffamatorie».[51] Tuttavia anche Joanna Angel ha mostrato supporto per Stoya
e al _Jason Ellis Show_ ha accusato Deen di abusi durante la loro relazione di
sei anni.[48]

Nei giorni seguenti altre donne dell'industria pornografica hanno raccontato
di abusi subiti da Deen, tra cui Ashley Fires.[52][53] e Tori Lux.[51][54]
Anche Bree Olson, Kora Peters,[55] Lily LaBeau[56] e Nicki Blue[57] hanno
tutte definito Deen come «inutilmente brutale».[58] Amber Rayne ha raccontato
che una volta Deen l'ha colpita con un pugno e infortunata sul set credendo
che si trattasse di un errore da principiante, ma sebbene i due siano poi
diventati amici, anni dopo ha cambiato idea dopo essersi resa conto che stava
ancora abusando di altre donne.[55] A causa di queste accuse il sito Kink si è
dissociato da Deen affermando che «il consenso è sacrosanto» e _The Frisky_ ha
rimosso i consigli sessuali di Deen come editoriale, rimuovendo anche
pubblicità e collegamento ipertestuale al suo sito ufficiale dalle edizioni
pubblicate in precedenza, mentre Deen si è volontariamente sollevato
dall'incarico di presidente dell'Adult Performer Advocacy Committee.[41][53]

Nel dicembre 2015 articoli del _Daily Beast_[4] e dell' _Huffington Post_ si
sono riferiti a Deen come il «Bill Cosby del porno».[59] Ha poi rilasciato
un'intervista per il _Daily Beast_ affermando di essere sconcertato dalle
accuse e offrendo controargomentazioni per esse.[60]

Altri progetti

