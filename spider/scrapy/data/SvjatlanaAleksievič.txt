**Svjatlana Aljaksandraŭna Aleksievič** (in bielorusso: Святлана Аляксандраўна
Алексіевіч?; Stanislav, 31 maggio 1948) è una giornalista e scrittrice
bielorussa di lingua russa, insignita del Premio Nobel per la letteratura nel
2015.

È nota soprattutto per essere stata cronista, per i connazionali, dei
principali eventi dell'Unione Sovietica della seconda metà del XX secolo:
dalla guerra in Afghanistan, al disastro di Černobyl', ai suicidi seguiti allo
scioglimento dell'URSS. Su ognuno di questi particolari argomenti ha scritto
libri, tradotti anche in varie lingue, che le hanno valso la fama
internazionale e importanti riconoscimenti[1]. Con le sue opere tradotte in
molte lingue, si è fatta conoscere in tutto il mondo: _La guerra non ha un
volto di donna_ (sulle donne sovietiche al fronte nella seconda guerra
mondiale), _Ragazzi di zinco_ (sui reduci della guerra in Afghanistan),
_Preghiera per Černobyl'_ (sulle vittime della tragedia nucleare)[2],
_Incantati dalla morte_ (sui suicidi tentati o compiuti in seguito al crollo
dell'URSS).

Nata nell'Ucraina occidentale da padre bielorusso e madre ucraina, è cresciuta
in Bielorussia, dove ha vissuto finché, perseguitata dal regime del presidente
Aljaksandr Lukašėnka, è stata costretta a lasciare il Paese perché su di lei
gravava l'accusa di essere un'agente della CIA[3]. Dopo un periodo di
lontananza dalla Bielorussia, trascorso prevalentemente tra Italia, Francia,
Germania e Svezia, nel 2011 è tornata a vivere a Minsk[3].

L'8 ottobre 2015 è stata insignita del Premio Nobel per la letteratura, "per
la sua scrittura polifonica, un monumento alla sofferenza e al coraggio nel
nostro tempo". Quattordicesima donna a ottenere il prestigioso riconoscimento,
è la prima persona bielorussa a vincerlo e la seconda persona di origini
ucraine

2014: Premio Masi, Premio Internazionale Grosso d'Oro Veneziano

Altri progetti

