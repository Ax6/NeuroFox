_**La pattuglia dell'Amba Alagi**_ è un film del 1953 diretto da Flavio
Calzavara.

Sull'Amba Alagi una pattuglia di soldati italiani viene uccisa in un attacco
aereo dalle truppe inglesi. Luciano è l'unico che riesce a salvarsi, seppur
mutilato. Tornato in patria, la sua missione è esaudire gli ultimi desideri
dei suoi compagni d'armi.

Prodotto dalla Diva Film e dalla Royal Film, racconta le vicende di alcuni
soldati che presero parte alla seconda battaglia dell'Amba Alagi del 1941. Nel
film compaiono alcuni filmati di repertorio della campagna dell'Africa
orientale e del funerale del duca d'Aosta, cortesemente concessi dal ministero
della Guerra Britannico.

Tutte le canzoni sono cantate da Luciano Tajoli.

