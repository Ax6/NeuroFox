I _**dibattiti Lincoln-Douglas**_ (noti collettivamente anche come _The Great
Debates del 1858_ ) furono una serie di sette contraddittori pubblici
pronunciati nell'ambito dei comizi per il rinnovo del mandato per il Senato
nello Stato federato dell'Illinois. Avvennero a più riprese tra Abraham
Lincoln, il candidato del neonato Partito Repubblicano, e il senatore in
carica Stephen A. Douglas, concorrente a lui avverso del Partito Democratico.

A quel tempo i senatori statunitensi venivano eletti direttamente dalle
Assemblee legislative statali; i due rispettivi statisti stavano quindi
cercando le loro quote di sostenitori per poter così ottenere il controllo
dell'Assemblea generale dell'Illinois. I dibattiti prevedevano già in nuce le
maggiori questioni che Lincoln avrebbe in seguito dovuto affrontare
all'indomani della sua vittoria alle elezioni presidenziali del 1860. Sebbene
l'Illinois fosse uno stato libero dallo schiavismo, esso rimase il principale
argomento di discussione nella totalità degli interventi.

Accettando la proposta ufficialmente sia Lincoln che Douglas s'impegnarono a
tenere un discorso in ognuno dei nove distretti del Congresso dell'Illinois;
poiché entrambi avevano già parlato tra loro pubblicamente seppur in tempi
separati - prima a Springfield (Illinois) e successivamente anche a Chicago \-
ad una giornata l'uno dall'altro, decisero che le loro "apparizioni congiunte"
si sarebbero svolte nei restanti sette distretti.

I dibattiti quindi si svolsero nelle città di:

Gli incontri di Freeport, Quincy ed Alton attirarono un numero particolarmente
elevato di persone provenienti dagli Stati vicini, poiché la questione
inerente la schiavitù era divenuta oramai di importanza capitale per i
cittadini dell'intera nazione[2][3]. Le coperture giornalistiche furono assai
particolareggiate. I principali giornali di Chicago inviarono esperti di
stenografia per poter ricreare i testi completi, che subito dopo i principali
quotidiani nazionali ripubblicarono per intero, con alcune modifiche
partigiane.

I giornali che sostennero Douglas rimossero gli eventuali errori commessi
dagli stenografi e corressero gli errori grammaticali, mentre lasciarono i
discorsi di Lincoln nella forma approssimativa in cui erano stati trascritti.
Allo stesso modo i giornali pro-Lincoln ne modificarono alcune parti,
lasciando invece i testi di Douglas completi di errori.

Dopo essere riuscito ad ottenere una maggioranza relativa di suffragi popolari
ma aver perduto nella conta dei voti legislativi, Lincoln curò personalmente
tutti i testi e li fece pubblicare in volume[4] . La diffusa copertura dei
dibattiti originali e la successiva popolarità del libro portarono
direttamente alla sua nomina quale candidato Presidente degli Stati Uniti
d'America alla Convention nazionale Repubblicana tenutasi a Chicago in
previsione delle elezioni presidenziali del 1860.

La regola per ogni dibattito era la seguente: un candidato parlava per 60
minuti, poi l'altro replicava per 90 minuti, infine al primo sfidante era
concessa una "contro-replica di 30 minuti". I candidati si sono alternati a
parlare per primi. In qualità di incumbent (cioè senatore in carica) Douglas
pronunciò per primo il proprio discorso in quattro incontri su sette.

Stephen Douglas fu eletto per la prima volta al Senato nel 1846; nel 1858 era
in cerca delle rielezione per un terzo mandato; nel corso di questa sua
permanenza la questione della schiavitù venne sollevata più volte, in
particolare rispetto al _Compromesso del 1850_.

Nella sua qualità di presidente della "Commissione per i Territori del West"
egli sostenne un approccio che fu definito "principio di sovranità popolare";
gli elettori a livello locale avrebbero scelto autonomamente se adottare o
respingere una costituzione statale che proibiva la schiavitù. Decisioni in
merito al fatto che la schiavitù fosse consentita o proibita all'interno di
determinati Stati e territori erano già state precedentemente assunte a
livello federale.

Douglas ebbe un pieno successo con l'approvazione della sua _Kansas-Nebraska
Act_ nel 1854. Abraham Lincoln, proprio come Douglas, era stato anch'egli
eletto al Congresso per la prima volta nel 1846 ottenendo un mandato di due
anni alla Camera dei Rappresentanti.

Qui Lincoln non fu d'accordo con l'idea proposta da Douglas e sostenne invece
la cosiddetta _Condizione Wilmot_ , che cercava di vietare per principio la
schiavitù in ogni nuovo territorio; tornò successivamente nell'agone politico
negli anni cinquanta proprio per opporsi alla _Kansas-Nebraska Act_ e per
contribuire a dare il via alla Storia del Partito Repubblicano.

Prima dei dibattiti Lincoln argomentò che Douglas stava volutamente
incoraggiando i timori di "mescolanza razziale" sufficientemente ad
allontanare migliaia di persone dal neonato Partito Repubblicano[5]; Douglas
da par suo cercò di convincere, in particolare i Democratici, che Lincoln era
un abolizionista per aver detto che la _Dichiarazione d'indipendenza degli
Stati Uniti d'America_ si sarebbe dovuta applicare equanimemente sia ai
bianchi americani che agli afroamericani. Lincoln infine definì essere una
verità ovvia " _la corda elettrica... che collega i cuori di uomini
patriottici e amanti della libertà insieme_ " seppur provenienti da differenti
origini etniche[6].

Lincoln argomentò nel suo _discorso della casa divisa_ che Douglas faceva
parte di una cospirazione atta a nazionalizzare la pratica schiavista; disse
che porre fine al divieto risalente al _Compromesso del Missouri_ sulla
schiavitù nel Territorio del Kansas e nel Territorio del Nebraska era il primo
passo in quella direzione e che la decisione di _Dred Scott contro Sandford_
era un ulteriore passaggio nella direzione della diffusione della schiavitù in
tutti i territori del Nord. Espresse infine il timore che tutto ciò avrebbe
finito col rendere anche l'Illinois uno Stato schiavista[7].

Entrambi incontrarono una certa opposizione. Sebbene Lincoln fosse un ex del
Partito Whig, l'allora famoso ex giudice Theophilus Lyle Dickey disse che egli
era troppo strettamente legato agli abolizionisti e quindi sostenne Douglas.
Mentre la Presidenza di James Buchanan \- Democratica - si oppose a Douglas
perché questi aveva contribuito a far fallire il progetto della _Costituzione
di Lecompton_ , la quale avrebbe reso il Kansas uno Stato schiavista e cercò
quindi di creare un Partito Nazionale Democratico rivale che finì con
l'alienargli un discreto numero di voti[8].

«Douglas giunge in stazione con un treno speciale scortato dai membri del
circolo Democratico locale, arriva sulla piazza in una carrozza aperta e sale
sulla tribuna con fare atletico e aggressivo. Lincoln prende un normale treno
passeggeri e si avvia a piedi, il lungo collo visibile al di sopra della
folla. Sale con andatura sgraziata, con abiti lisi e troppo corti. Quando
parla ha l'abitudine di piegare le ginocchia e poi rizzarsi di colpo per
meglio sottolineare un passaggio che gli sta particolarmente a cuore[9].»

Il tema principale dei dibattiti Lincoln-Douglas fu, come detto, la schiavitù,
in particolare la questione dell'espansione dello schiavismo nei Territori
federali liberi del West.

Fu la legislazione _Kansas-Nebraska Act_ di Douglas che abrogò il divieto di
schiavitù del _Compromesso del Missouri_ nel Territorio del Kansas e nel
Territorio del Nebraska sostituendolo con la "dottrina della sovranità
popolare", il che significava che i residenti potevano decidere autonomamente
se consentire o meno la pratica schiavista nel proprio territorio.

Lincoln affermò che la sovranità popolare avrebbe nazionalizzato e perpetuato
la schiavitù; Douglas invece sostenne che sia i Whig che i Democratici
credevano nella sovranità popolare e che il _Compromesso del 1850_ ne era un
esempio lampante. Lincoln replico che la politica nazionale era sempre stata
quella di limitare la diffusione della schiavitù e menzionò (sia a Jonesboro
che in seguito nel suo _Discorso di Cooper Union_ ) a suo favore l'ordinanza
del nordovest datata 1787, che vietava la schiavitù da gran parte degli
odierni Stati uniti nord-orientali.

Il _Compromesso del 1850_ consentì al Territorio dello Utah e al Territorio
del Nuovo Messico di decidere a favore o contro la schiavitù, ma permise anche
l'ammissione della California come Stato libero, ridusse le dimensioni dello
Stato schiavista del Texas regolandone il confine e pose termine al commercio
negriero (ma non alla schiavitù stessa) nel District of Columbia
(Washington)[10].

In cambio, il Sud aveva ottenuto una _Fugitive Slave Law_ più severa della
versione menzionata nella stessa _Costituzione_. Mentre Douglas dichiarò che
il _Compromesso del 1850_ aveva finito con il sostituire il divieto dato dal
precedente _Compromesso del Missouri_ nel territorio dell'acquisto della
Louisiana sia a Nord e ad Ovest dello Stato del Missouri, Lincoln ribatté che
questo era falso e che la sovranità popolare e la sentenza sul caso di Dred
Scott rappresentavano un allontanamento dalle politiche del passato rendendo
così lo schiavismo una pratica nazionalizzata di fatto.

Vi saranno anche commenti faziosi e di parte, come le accuse di Douglas
secondo cui i membri del partito "Repubblicano negro", come Lincoln stesso,
erano in realtà dei "fanatici dell'abolizionismo negli Stati Uniti d'America.
Douglas citò come prova il _discorso della casa divisa_ in cui Lincoln
dichiarò: " _Credo che ilgoverno federale degli Stati Uniti d'America non
possa sopportare in modo permanente una nazione per metà schiavista e per metà
libera_". Per Douglas:

Douglas accusò Lincoln anche di opporsi alla sentenza _Dred Scott contro
Sandford_ perché " _priva il negro dei diritti e dei privilegi della
cittadinanza_ ". Lincoln rispose che " _la sentenza di Dred Scott_ " avrebbe
invece potuto consentire alla schiavitù di diffondersi anche negli Stati
liberi.

Douglas accusò inoltre Lincoln di voler rovesciare le leggi statali che
escludevano i negri da Stati come l'Illinois, che erano assai popolari tra i
Democratici del Nord. Lincoln non sostenne mai la completa uguaglianza
sociale; tuttavia disse che Douglas ignorava bellamente l'umanità di base dei
negri e che gli schiavi avevano un uguale diritto alla libertà. Come dichiarò:

«Sono d'accordo con il "giudice Douglas" sul fatto che il negro non è il mio
pari per molti aspetti, certamente non nel colore della pelle umana, forse non
in virtù di doti morali o intellettuali. Ma nel diritto di mangiare il pane,
senza dover attendere il permesso di qualcun altro, che guadagna dalla sua
stessa mano che lavora, è il mio pari e il pari anche del giudice Douglas, e
il pari di ogni uomo vivente[12].»

Poi proseguì:

«Questa dichiarata indifferenza, ma pure, come devo pensare, un vero e proprio
zelo per la diffusione della schiavitù, non posso non odiarlo. Lo odio a causa
della mostruosa ingiustizia rappresentata dalla schiavitù stessa. Lo odio
perché priva il nostro esempio repubblicano della sua giusta influenza nel
mondo - permette ai nemici delle istituzioni libere, con plausibilità, di
prenderci in giro come ipocriti - fa sì che i veri amici della libertà
dubitino della nostra sincerità, e specialmente perché costringe molti
"veramente bravi uomini tra di noi" ad una guerra aperta con i principi
fondamentali della libertà civile, criticando la Dichiarazione di Indipendenza
e insistendo sul fatto che non esiste un giusto principio di azione ma bensì
soltanto un interesse prettamente personale[12].»

Lincoln affermò che lui stesso non sapeva come avrebbe dovuto realizzarsi
l'emancipazione. Credeva nella colonizzazione della Liberia, ma ammise che non
era una soluzione facilmente praticabile. Senza la colonizzazione disse che
sarebbe stato sbagliato per gli schiavi emancipati essere trattati come
"subalterni", ma che non vi era una grande opposizione all'uguaglianza sociale
e politica, e che "un sentimento universale, sia ben o mal fondato, non può
essere mai trascurato e masso da parte[12].

Affermò quindi che l'indifferenza pubblica verso la schiavitù espressa da
Douglas porterebbe all'espansione della schiavitù stessa, perché modellerebbe
il sentimento pubblico ad accettarla di fatto come cosa acquisita:

«Il sentimento pubblico è tutto. Con il sentimento pubblico, nulla può
fallire; senza di esso nulla può invero avere un qualche successo. Di
conseguenza, colui che plasma il sentimento pubblico, va più in profondità di
chi fa statuti o pronuncia decisioni. Rende gli statuti e le decisioni
possibili o impossibili da eseguire[12].»

Concluse dicendo che Douglas " _non si preoccupa se la schiavitù è votata o
non votata_ "[12] e che, usando le stesse parole di Henry Clay, avrebbe "
_spento le luci morali intorno a noi_ " e sradicato l'amore per la libertà.

«Infine Lincoln uscì battuto alle elezioni senatoriali che ne seguirono, ma
gli Stati Uniti d'America medio-occidentali \- irritati con il "piccolo
gigante" per via della _Kansas-Nebraska Act_ \- cominciarono inconsciamente a
sentire che forse avevano trovato un altro leader[13].»

La sorpresa di ottobre delle elezioni senatoriali statali fu data
dall'approvazione del Democratico Douglas da parte dell'ex Whig John Jordan
Crittenden. Gli ex Whig non Repubblicani comprendevano il più grande blocco di
elettori incerti, e l'appoggio di Crittenden dato a Douglas piuttosto che a
Lincoln, anch'egli un ex Whig, ridusse notevolmente le sue possibilità di
vittoria[14].

Il giorno delle elezioni, mentre i distretti erano stati attratti dal Partito
di Douglas, i Democratici conquistarono 40 seggi nella Camera dei
Rappresentanti, mentre i Repubblicani ne ottennero 35. Nel senato statale i
Repubblicani detenevano 11 seggi, mentre i democratici ne avevano 14. Stephen
A Douglas venne così rieletto dall'Assemblea legislativa con 54 preferenze
contro 46, anche se Lincoln ebbe la maggioranza del voto popolare con una
percentuale del 50,6%, pari a 3.402 voti[15].

Tuttavia la diffusa copertura mediatica dei dibattiti innalzò notevolmente il
profilo nazionale di Lincoln, rendendolo un candidato praticabile per la
nomina Repubblicano alle imminenti elezioni presidenziali del 1860; qui
vincerà battendo - tra gli altri - proprio Douglas, il candidato Democratico
nordista.

Il presidente continuerà anche a rimanere in contatto con gli editori che
cercavano di pubblicare i testi completi. George Parsons, il presidente del
comitato Repubblicano dell'Ohio, lo metterà in contatto con il principale
editore politico dello Stato, "Follett and Foster", di Columbus (Ohio).
Vennero pubblicate copie del testo e intitolato come libro, _Political Debates
Between Hon. Abraham Lincoln e Hon. Stephen A. Douglas in the Celebrated
Campaign del 1858, in Illinois_. Sono state prodotte quattro ristampe e
l'ultima vendette 16.000 copie[16].

La regola dei dibattiti Lincoln-Douglas viene ancora usata nelle competizioni
delle scuole superiori e dei college. I dibattiti presidenziali moderni
affondano anch'essi le loro radici in questi dibattiti, anche se il format
televisivo attuale è notevolmente diverso rispetto all'originale.

Nel 1994 C-SPAN ha trasmesso una serie di rievocazioni dei dibattiti, girati
in loco[17]. Le varie sedi hanno stabilito dei memoriali con targhe e statue
dedicate ad entrambi[18].

Altri progetti

Testi completi su Wikisoure

