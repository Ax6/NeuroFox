**Pietraferrazzana** è un comune italiano di 132 abitanti della provincia di
Chieti in Abruzzo. Fa parte della Comunità montana _Valsangro_. Nel 1923 perse
temporaneamente la sede comunale divenendo frazione di Colledimezzo. Tornò
autonomo nel 1963.[3] Il paese è sito a ridosso della roccia da cui prende il
nome.

Il primo documento che cita Pietraferrazzana fa parte dal _Catalogus Baronum_
(1150-1168) che cita i feudatari ed i loro vassalli durante il regno normanno
di Guglielmo il Malo, documento che impone loro di fornire milizie per la
difesa del suo regno in difesa di qualsiasi minaccia, piccola o grande che
essa sia.[4]

Poi, controllando i feudi della Contea di Simone di Sangro, si scopre che il
signore assoggettato, un certo Filippo il Guasto pare, a Simone di Sangro era
in possesso di _Rosellum_ (l'attuale Rosello) e _Petram Garanzanam_ (l'attuale
Pietraferrazzana), ambedue facenti parte della zona detta " _in Terra
Burrellensis_ " (il feudo controllato dai Di Sangro di Borrello). Tutti e due
i paesi dovevano consegnare un _miles_ cadauno, cioè un militare a cavallo
seguito da dei _servientes_ a piedi. In questo periodo, secondo l'Antinori, a
Pietraferrazzana vi sono 24 famiglie che corrispondeva a 140-170 abitanti.[4]
Nel Secolo XV _Petraguaranzana_[3] apparteneva ai Riccio, nel Cinquecento fu
dominio di un'altra famiglia napoletana, i Caracciolo: da essi il borgo passò
ai de Tino, ai Niccolò, sino a pervenire nel Settecento al casato Ariani[5].

Pietraferrazzana si trova proprio dietro il lago sullo sperone roccioso.
Assieme a Bomba e Colledimezzo, il paese contribuisce all'incremento turistico
e industriale, avendo costruito un edificio che funge da albergo e negozio per
la pesca e affitto di battelli e barche a vela.

Abitanti censiti[8]  

Altri progetti

