_**The Irish Times**_ è un quotidiano irlandese fondato il 29 marzo 1859. Il
quotidiano vanta firme quali Fintan O'Toole e Miriam Lord. L'ex primo ministro
Garret FitzGerald è stato un giornalista di questa testata, firmando articoli
in materia di economia.[2] Anche politici come Bill Clinton e Tony Blair hanno
pubblicato editoriali su questo quotidiano.

Anche se nato con posizioni nazionaliste, dopo un ventennio, con nuovi
editori, divenne la voce dell'unionismo irlandese[3] In epoca contemporanea
non è più considerato un giornale unionista ma è generalmente percepito come
un quotidiano liberale e progressista, con idee di centro destra in ambito
economico.[4]

Dal 1994, il quotidiano offre ai propri lettori anche una versione on-line,
rinnovata graficamente nel 2008. Nel sito è anche a disposizione un motore di
ricerca per scaricare, a pagamento, copie del quotidiano sin dalla sua
fondazione.[1]

