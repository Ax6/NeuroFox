L' **escudo capoverdiano** è la valuta ufficiale delle isole di Capo Verde dal
1975. Il suo codice ISO è CVE.

Dal 5 luglio 1998 vige un regime di cambio fisso con la moneta del Portogallo
(pertanto con l'euro dal 1999) al tasso di 110,262 scudi per euro ossia un po'
meno di un centesimo d'euro per scudo.

L' _escudo_ diventò la valuta del Capo verde nel 1914. Sostituiva il real con
un tasso di 1000 réis = 1 escudo. Fino al 1930, Capo Verde usò monete
portoghesi, anche se esistevano banconote emesse dal Banco Nacional
Ultramarino specificamente per Capo Verde dal 1865.

Fino all'indipendenza nel 1976 l'escudo capoverdiano aveva lo stesso valore
dell'escudo portoghese. In seguito fu deprezzato arrivando al 30 per cento nel
1977-78 e di un altro 40 per cento nel periodo 1982-84. In seguito mantenne un
rapporto stabile rispetto alla moneta portoghese.

A metà del 1998 ci fu un accordo con il Portogallo che fissò il rapporto di 1
PTE = 0,55 CVE o circa 1 CVE = 1,8182 PTE.

Dalla sostituzione dello scudo portoghese con l'euro, l'escudo capoverdiano ha
un rapporto fisso con l'euro pari a 1 EUR = 110,265 CVE. Questo rapporto è
sostenuto dal governo portoghese.

Le monete hanno taglio da 1 a 100 scudi. Ci sono 2 modelli di moneta da cento
scudi, circolare (denominata "Papa") e a dieci lati.

Le banconote hanno valori da 200, 500, 1000, 2000 e 5000 escudo.

Altri progetti

