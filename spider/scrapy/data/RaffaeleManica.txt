**Raffaele Manica** (Latina, 10 settembre 1958) è un saggista e critico
letterario italiano.

Ha pubblicato, oltre a un profilo di Alberto Moravia presso Einaudi editore,
alcune raccolte di saggi: _Discorsi interminabili, La prosa nascosta_ , _Exit
Novecento_ (Premio Napoli per la saggistica) e _Qualcosa del passato_. In
questi volumi ha analizzato i più significativi scrittori e poeti italiani del
secolo passato.

Ha curato i due volumi de _I Meridiani_ di Alberto Arbasino (vincendo per
l'introduzione il Premio De Sanctis) e il Meridiano delle Opere scelte di Enzo
Siciliano.

Esperto di letteratura italiana del Cinquecento (libri su Ariosto e sui
trattatisti), Manica è condirettore della rivista letteraria Nuovi Argomenti,
dirige la collana di saggistica della Gaffi Ingegni, collabora con il
quotidiano _il manifesto_ per il suo inserto _Alias_ e con _Il Foglio_.

Insegna Letteratura Italiana presso l'Università di Roma Tor Vergata.

Altri progetti

