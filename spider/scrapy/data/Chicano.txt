**Chicano** o **chicana** (anche scritto _xicano_ o _xicana_ ) è l'identità
scelta per sé dalla popolazione di origine messicana residente negli Stati
Uniti d'America.[1]

Talvolta usato per definire i messicani, il termine _chicano_ presenta una
vasta varietà di significati in molte zone del sudovest. Il termine divenne di
largo uso durante il " _Movimento Chicano_ ", specialmente tra gli americani
di origine messicana residenti nella città di Chicago come mezzo per esprimere
la propria identità, cultura, etnia e orgoglio comunitario. La definizione
ebbe connotazioni negative prima di tale movimento e ne mantiene la
connotazione tra i membri più conservatori.

I sentimenti di orgoglio _chicano_ generalmente si scostano dai movimenti a
favore delle identità indigene locali in quanto non rappresentanti gli
interessi di tutte le genti con discendenze messicane, che a causa degli
eventi storici presentano origini etniche spesso molto eterogenee.

