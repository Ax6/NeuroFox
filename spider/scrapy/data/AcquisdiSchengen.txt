Stati Schengen con trattato in vigore

L' ** _acquis_ di Schengen** è un insieme di norme e disposizioni, integrate
nel diritto dell'Unione europea, volte a favorire la libera circolazione dei
cittadini all'interno del cosiddetto Spazio Schengen, regolando i rapporti tra
gli Stati che hanno siglato la Convenzione di Schengen.[1][2]

Il complesso di norme, dette anche **accordi di Schengen** , prende il nome
dalla cittadina di Schengen, in Lussemburgo, al confine con la Francia e la
Germania.[3]

Stati UE aderenti

Stati UE non aderenti, ma obbligati a partecipare

Stati UE aderenti di _opt-out_

Stati non-UE aderenti

Stati non-UE aderenti _de facto_

Stati non-UE con confini aperti

L' _acquis_ di Schengen comprende:[1]

Obiettivo degli accordi è favorire la libera circolazione dei cittadini e la
lotta alla criminalità organizzata all'interno dello Spazio Schengen, mediante
l'abolizione dei controlli alle persone alle frontiere interne tra gli Stati
partecipanti e la costituzione di un sistema comune di controllo alle
frontiere esterne.[2][3]

Gli accordi prevedono inoltre una cooperazione giudiziaria e di polizia
rafforzata per la lotta alla criminalità,[3] la possibilità per le forze di
polizia di intervenire in alcuni casi anche oltre i propri confini (per
esempio durante gli inseguimenti di malavitosi) e l'integrazione delle banche
dati delle forze di polizia in un database unico, il Sistema di informazione
Schengen (SIS).

Al 2015, lo Spazio Schengen comprende 26 paesi che applicano integralmente l'
_acquis_ di Schengen (22 Stati membri dell'Unione europea e quattro Stati
associati).[3] La frontiera esterna dello Spazio Schengen (per l'80% marittima
e per il 20% terrestre) è lunga più di 50 000 km e comprende centinaia di
valichi di frontiera aeroportuali, marittimi e terrestri.[3]

L' _acquis_ di Schengen si basa sull'Accordo di Schengen (14 giugno 1985) e
sulla Convenzione di applicazione dell'Accordo di Schengen (19 giugno 1990),
firmati dai tre Stati del Benelux, dalla Germania e dalla Francia.[4]

Alla convenzione hanno aderito successivamente diversi Stati membri
dell'Unione europea: Italia (1990), Spagna e Portogallo (1991), Grecia (1992),
Austria (1995), Danimarca, Finlandia e Svezia (1996).[4]

Il trattato di Amsterdam, entrato in vigore il 1º maggio 1999, ha incorporato
il sistema Schengen nell'ambito dell'Unione europea; con la decisione
1999/435/CE del Consiglio dell'Unione europea del 20 maggio 1999 è stato
adottato quindi l'elenco degli elementi che compongono l' _acquis_ di
Schengen.[4]

L'Irlanda e il Regno Unito partecipano, dal canto loro, solo parzialmente all'
_acquis_ di Schengen, in quanto sono stati mantenuti i controlli delle persone
alle loro frontiere.

Per quanto riguarda l'eliminazione dei controlli alle frontiere degli Stati
dell'UE che hanno aderito all' _acquis_ di Schengen devono attendere la
decisione del Consiglio dell'Unione europea.

Anche due paesi terzi, l'Islanda e la Norvegia, fanno parte dello spazio di
Schengen dal 1996. La loro partecipazione al processo decisionale è tuttavia
limitata. La Svizzera ha aderito per le frontiere di terra il 12 dicembre
2008. Il Liechtenstein ha aderito il 19 dicembre 2011. Per tutti questi paesi
rimangono in vigore i controlli doganali (sulle merci, anche se trasportate
sulla persona).

I nuovi paesi membri UE dal 2004 e dal 2007 sono obbligati a entrare nello
spazio Schengen, ma per quattro di essi l'accordo non è ancora entrato in
vigore: gli altri paesi UE hanno ottenuto un periodo transitorio prima di
avviare la libera circolazione delle persone, inoltre i nuovi paesi membri
devono dotarsi di tutte le infrastrutture adeguate a implementare il sistema
di informazione Schengen

Il Regno Unito e l'Irlanda non hanno aderito al Trattato di Schengen per
svariati motivi:

Tre microstati, Monaco, San Marino e la Città del Vaticano, non hanno firmato
il trattato, ma aderiscono indirettamente all'accordo in quanto non hanno
barriere doganali rispettivamente con la Francia e con l'Italia, anche se la
Città del Vaticano limitatamente all'uscita dallo stesso, in quanto l'ingresso
è controllato[5].

Altri progetti

