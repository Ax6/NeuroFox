L' **Air China** (中國國際航空公司T, 中国国际航空公司 o 国航S, _Zhōngguó Guójì Hángkōng
Gōngsī_P, letteralmente "Compagnia aerea internazionale cinese") è una
compagnia aerea di proprietà della Repubblica popolare cinese (50%) e la
seconda compagnia commerciale del Paese.

Ha la sua sede a Pechino. È la sola compagnia aerea cinese ad avere la
bandiera nazionale della repubblica su tutti gli aerei della flotta. Il suo
logo è una fenice.

La base principale di Air China è l'aeroporto internazionale di Pechino.

Air China nasce ed inizia i suoi funzionamenti il 1º luglio 1988. Dopo il
disgregamento della CAAC (Civil Aviation Administration of China \-
Amministrazione dell'aviazione civile cinese) voluto dal governo comunista
cinese e dal 1994 Air China acquisisce tutti gli aeromobili di proprietà della
Cina continentale.

Dal 1996 la Cina aveva 108 aeroporti e vi servivano 30 compagnie aeree
differenti.

Nel 2002, Air China si consolida con la CNAC (China National Aviation
Corporation) e China Southwest Airlines.

In agosto 2004, diventa l'unica compagnia aerea ufficiale delle olimpiadi di
Pechino 2008.

Il 15 dicembre 2004, Air China si stabilisce nelle borse di Hong
Kong(HKG:0753) e di Londra(PINK:AIRYY). Air China è azionista di Air China
Cargo(51%), Air Macau(51%), di Shandong Airlines (di cui è il maggiore
azionista), di Shenzhen Airlines e di Cathay Pacific.

Sempre nel 2004 acquisisce Zhejiang Airlines, di proprietà della China
National Aviation Corporation.

In gennaio 2005, l'azionariato di Air China era così suddiviso: CNAH [China
National Aviation Holding Company](69%), ente pubblico cinese (21%) e Cathay
Pacific (10%).

In marzo 2005, Air China entra nei colloqui con Swire Group, il maggiore
azionista di Cathay Pacific, per il futuro della fusione tra Air China e
Cathay Pacific, acquistandola, mentre Cathay Pacific dovrà acquistare
Dragonair. In cambio, Swire diventerà il maggiore azionista del nuovo gruppo
Air China.

Entrambe le compagnie hanno poi smentito la imminente fusione, mentre Swire ha
espresso il relativo impegno di restare il principale azionista di Cathay
Pacific.

Inoltre è stato annunciato la cooperazione tra Air China e Cathay Pacific per
voli in code-share tra Pechino e Hong Kong e tra Shanghai e Hong Kong.

Dalla metà del 2005, Air China entra a far parte di Asia Miles.

Già nel gennaio 2006 Air China possedeva il 17,5% di Cathay Pacific, con
l'obiettivo del raggiungimento del 20%, mentre la stessa Cathay possedeva il
10% delle azioni di Air China.

Dalla metà del 2006, con la riapertura della borsa di Shanghai, vi si
stabilisce anche Air China (SHA:601111).

In maggio 2006 Air China è stata ufficialmente invitata da Lufthansa
(compagnia aerea tedesca) per la futura adesione di Air China a Star Alliance
che è avvenuta alla fine del 2007. La questione ha generato qualche problema
con Cathay Pacific, che è membro dell'alleanza rivale di Star Alliance,
Oneworld.

Negli ultimi anni Air China offre servizi formativi anche per numerosi altri
settori attratti dall'eccezionale livello di insegnamento. Inoltre,
l'Università di Air China è in fase di costruzione e diventerà un centro
formativo moderno su larga scala, offrendo un'istruzione accademica. Il suo
centro di addestramento piloti dispone di strutture all'avanguardia,
garantendo livello formativo e dimensioni superiori, un team eccellente di
istruttori, esperienze formative stimolanti e attrezzature di prima classe. Il
centro, situato presso l'Aeroporto internazionale Binhai di Tianjin, si avvale
della formazione più avanzata con l'impiego di velivoli reali, grazie alla
disponibilità di un aeromobile Boeing 737-300 dedicato esclusivamente
all'addestramento dei piloti. Questo centro si occupa della formazione e della
gestione dei nuovi piloti assunti da Air China.

Al 31 dicembre 2013, Air China (comprese le sue società controllate) possiede
497 velivoli, fra Boeing e Airbus, con un'età media di 6,33 anni. Opera su 298
rotte passeggeri, tra cui 71 rotte internazionali, 15 regionali e 212
nazionali, che coprono 31 paesi e regioni, e 154 città (47 città
internazionali, 3 regionali e 104 nazionali). Grazie alla collaborazione con
altri membri di Star Alliance, la sua rete di servizi è ulteriormente
ampliata, fino a raggiungere 1.328 destinazioni in 195 Paesi.

La Air China HQ Building (cinese semplificato: 国 航 总部 大楼; cinese tradizionale:
國 航 總部 大樓; pinyin: Guó Háng Zǒngbù Dàlóu) è la sede aziendale che si trova
nella Zona A della Zona Industriale dell'Aeroporto di Tianzhu (cinese
semplificato: 天竺 空港 工业区; cinese tradizionale: 天竺 空港 工業 區; pinyin: Tiānzhú Kōng
Gǎng Gōngyèqū) nel distretto di Shunyi, Pechino[1]. La sede legale della
società si trova al nono piano della Blue Sky Mansion (cinese semplificato: 蓝天
大厦; cinese tradizionale: 藍天 大廈; pinyin: Lántiān Dàshà), sempre nella zona A
della zona industriale dell'aeroporto di Tianzhu.

Ad aprile 2018 Air China ha accordi di codeshare con le seguenti
compagnie[2][3]:

Dalla fine del 2007 Air China è entrata a far parte di Star Alliance.

La flotta di Air China ad aprile 2018 consiste nei seguenti aeromobili[4]:

B-6365 in livrea Beautiful Sichuan II

B-6076 in livrea Zichen Hao

B-6091 e B-6093 in livrea Star Alliance.

B-5177 in livrea Pink Peony

B-5198 in livrea Yellow Peony

B-5390 in livrea Gold Peony

B-5422 in livrea Phoenix

B-2032 in livrea Star Alliance

B-2035 in livrea Smiling China

B-2047 in livrea 50 Years of Chinese-French Diplomatic Relations

Nel corso degli anni Air China ha operato con i seguenti modelli di
aeromobili[8]:

Per gli aerei di Air China è disponibile un'assistenza tecnica sia standard,
sia specializzata. Air China ha creato un centro di Progettazione e Tecnologia
con sede a Pechino, composto da nove basi di manutenzione (Chengdu, Chongqing,
Hangzhou, Tianjin, Hohhot, Shanghai, Guiyang, Wuhan, Guangzhou), quattro
aziende affiliate, 100 siti di manutenzione in Cina e 54 all'estero, che
formano una rete di assistenza attiva sui mercati nazionali e internazionali.
L'Aircraft Maintenance and Engineering Corporation (Ameco Beijing), prima e
maggiore società mista di manutenzione nel settore dell'aviazione in Cina,
viene fondata il 2 maggio del 1989 per dar nuova linfa al settore delle
manutenzioni. La divisione aeromobili di Air China ha ottenuto licenze di
manutenzione emesse da CAAC, FAA, EASA e altri 18 Paesi, tra cui 10 importanti
hangar, oltre ad attrezzature e strutture avanzate. Grazie a quest'ampia
capacità di manutenzione, Air China si è guadagnata l'approvazione e la
fiducia di oltre 80 compagnie aeree nel mondo. Dalla fine degli anni '80, la
divisione aeromobili di Air China ha compiuto circa 20 scoperte innovative per
la manutenzione nazionale, ottenendo oltre 50 premi per il progresso
scientifico e tecnologico da enti nazionali e provinciali. I voli di Air China
in tutto il mondo sono controllati da un centro di organizzazione e
coordinamento. I sistemi informatici di pianificazione dei voli raccolgono i
dati provenienti da database sulle prestazioni dei velivoli, database globali
di navigazione, database globali degli aeroporti e database sulle condizioni
meteorologiche ad alta quota, in modo da ottimizzare le rotte, sviluppare
piani di volo, verificare le prestazioni dei velivoli e le qualifiche di volo,
effettuando severi controlli prima del decollo. Air China ha sviluppato un
proprio sistema operativo e di gestione individuale, integrato con sistema
telefonico satellitare, sistema di comunicazione dei dati aria-terra e sistema
radio a onde corte, diventando la prima compagnia aerea nazionale in grado di
effettuare un monitoraggio in remoto.

**"Air China Phoenix Miles"** è la prima frequent flyier program lanciata da
Air China.

Air China Phoenix Miles ha una rete in tutto il mondo: come per altre
compagnie, Air China offre numerosi servizi agli utenti, ovvero i VIP member,
a seconda dei livelli raggiunti: con l'accumulo di punti si possono richiedere
biglietti aerei, numerosi regali e accessori, pernottamenti in hotel e anche
fare acquisto con la carta di credito CA Credit Card.

Attualmente è stato attivato il servizio check-in online, ovvero il servizio
check-in fatto a casa e senza aspettare in aeroporto.

Anche viaggiando su voli Lufthansa, United Airlines, Shanghai Airlines, All
Nippon Airways, Austrian Airlines, China Airlines, Cathay Pacific, SAS, Air
New Zealand e Virgin Atlantic si possono accumulare punti Air China Companion.

Air China inoltre fa parte di Asia Miles, il secondo Frequent Flyer lanciato
da Cathay Pacific.

Altri progetti

