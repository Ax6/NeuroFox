I **Rogers** sono stati uno dei più noti gruppi musicali piemontesi di musica
beat; hanno continuato l'attività anche in tutto il decennio successivo,
cambiando genere, con varie denominazioni ( **The Rogers** , **Franky & i
Rogers**, **New Rogers** ).

Il gruppo si forma nel 1965 a Romano Canavese; I FONDATORI DEL GRUPPO SONO
STATI: Gerardo Monteforte (voce solista e chitarra); Piergiorgio Bussacchetti
(chitarra); Pierino (non si conosce il cognome - al basso -); Giorgio Vogliano
(sax e voce); Nico Calisi (batteria); Bruno Bosio (tastierista / organo
Hammond). Nella foto di copertina del primo disco il bassista non compare.

Vengono scoperti dal musicista Mario Piovano, che li produce e cerca una casa
discografica; ottenuto un contratto con la Kansas, etichetta molto attenta ai
complessi piemontesi, debuttano con il primo 45 giri nel 1966 . Il disco
conteneva due brani : "Quanto ho pianto" e "Se mi lascerai". Dopo questa
incisione il bassista (Pierino); il sassofonista (Piergiorgio Vogliano) di
Cossano (TO) ed il batterista (Nico Calisi) di Ivrea non se la sentono di
affrontare la vita del musicista professionista. Piergiorgio Vogliano non
viene sostituito; mentre entrano nel gruppo Carlo Reposi (batteria) valdostano
di Pont Saint Martin, che ha avuto esperienze dal vivo con un gruppo, i
_Rebels_ ), e Romy Regruto (basso), di Chiaverano. A proposito del primo
disco, racconta Nico Calisi (batteria), che in sala di incisione c'erano anche
i Camaleonti e Ricky Maiocchi, front man dei Camaleonti, gli sistemò i
microfoni per la batteria.

I due nuovi musicisti debuttano nel secondo 45 giri, che contiene tre canzoni
tra cui _Ma con chi_ , con la musica scritta da Adriano Celentano, ed una
cover di _Walking the dog_ di Rufus Thomas, _Se con me vuoi tornare_ ;
appaiono in alcune trasmissioni televisive, tra cui Chissà chi lo sa.

Con il retro del loro terzo 45 giri (il primo registrato con il nuovo cantante
Franky), _Non chiederò aiuto_ , brano rhythm 'n' blues, partecipano alla
trasmissione radiofonica Bandiera gialla vincendo una puntata.

Dopo il passaggio alla Bentler, partecipano al Cantagiro 1967 con la canzone
_Chiedimi tutto_ con la denominazione _Franky & i Rogers_, scelta perché alla
manifestazione erano già iscritti molti complessi e l'organizzazione preferiva
avere un cantante solista in più (anche se di fatto accompagnato sempre dal
gruppo).

Nel 1967 entra nella band come suonatore di organo Hammond il promettente
Alvaro Ventura appena diciassettenne che vi resterà fino al 1972, incidono il
primo album, intitolato Finalmente: arrivano i The Rogers; sempre quell'anno
pubblicano il loro 45 giri di maggior successo, Guarda (scritto e firmato da
Domenico Serengay, Turi Golino e Franky (Francesco Florio) ), ed accompagnano
in tournée Don Backy. Nelle registrazioni di "Guarda" oltre all'organista
Alvaro Ventura e nell'attività concertistica di quel periodo, per circa un
anno troviamo alla batteria Mario Fasciano, drummer napoletano degli Ebrei e
dei Epap Group.[1]

_"Guarda"_ vende circa un milione di copie e vince il premio _"Juke-box
d'oro"_ , consegnato durante il Premio Regia Televisiva di Salsomaggiore da
Daniele Piombi al cantante Franky.

In quello stesso anno il nuovo batterista Pino Sinnone (che ha sostituito
Reposi poco prima dell'incisione di _Guarda_ ) abbandona il gruppo per passare
ai The Trip, a causa della svolta melodica che allontana i _Rogers_ dal beat
delle origini[2].

Agli inizi del 1970 entra a far parte dei Rogers il batterista Alberto Maggi,
proveniente dal gruppo The Planets e ci resterà fino al 1972. In questo
periodo il gruppo incide diversi brani alcuni dei quali con discreto successo.
Da ricordare " Tam Tam " cover di " Come togeter " dei Beatles e " Chewy Chewy
", cover dell'omonimo brano degli Ohio Express, oltre alla cover di _Stayin'
alive_ dei Bee Gees, realizzata con l'arrangiamento del maestro Dino Siani ed
intitolata _Donna per donna_ ; sul retro vi è una reincisione di _Guarda_
(peraltro già incisa due anni prima per la Ri-Fi) con un nuovo arrangiamento.

Verso la fine del 1972 Maggi lascia il gruppo e per un breve periodo rientra
Mario Fasciano che già ne aveva fatto parte dal '68 al '69 e. con questa
formazione I Rogers partono per Londra per un breve tour.

Al loro rientro subentra alla batteria Delio Sismondo che in passato aveva già
suonato nel gruppo, e prende il posto di Mario Fasciano, nel frattempo
lasciano il gruppo il chitarrista Lino Moreno e il tastierista Alvaro Ventura.
I restanti proseguono con i loro impegni fino al 1980, anno in cui il gruppo
si scioglie.

