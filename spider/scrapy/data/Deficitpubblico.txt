Nella contabilità di Stato il **deficit pubblico** , o **disavanzo pubblico**
, è la situazione contabile dello Stato che si verifica quando, nel corso di
un esercizio finanziario, le uscite superano le entrate ovvero il bilancio
dello Stato è negativo.

La differenza tra entrate (gettito fiscale) e uscite (spesa pubblica) è detta
_saldo pubblico_ : se tale saldo è negativo, si parla di _deficit_ ( _o
disavanzo_ ); se è positivo, si parla di _avanzo_ ; se, infine, è pari a zero,
si parla di _pareggio del bilancio_.

Si dice invece _saldo primario_ la differenza tra entrate e uscite al netto
degli interessi, ossia quando sono escluse dal computo delle uscite le spese
per interessi sul debito pubblico.

La spesa pubblica è costituita dagli acquisti di beni e servizi da parte del
settore governativo/statale e dai trasferimenti alle amministrazioni locali,
alle imprese e ai singoli (sotto forma di retribuzioni, pensioni e altri tipi
di sussidi, come quelli di disoccupazione). A fronte di tali uscite lo Stato
incassa un cosiddetto gettito fiscale dalle imposte di sua competenza, quali
le imposte _dirette_ come quelle sul reddito e _indirette_ , come quelle che
colpiscono i beni. Il saldo negativo tra entrate ed uscite rappresenta dunque
il deficit o disavanzo.

Il deficit statale può essere il risultato voluto dal governo di politiche di
bilancio (manovre finanziarie o strategie economico-finanziarie di lungo
periodo) di tipo _espansivo_ a sostegno della domanda aggregata e quindi della
crescita economica grazie all'aumento della spesa statale o dei trasferimenti
e/o riduzione delle imposte. Viceversa manovre _restrittive_ , con riduzione
della spesa statale o dei trasferimenti, e/o in un aumento delle imposte,
hanno effetto di riduzione del deficit statale, pareggio di bilancio o
generazione di avanzo statale ottenendo dunque un saldo positivo nei _conti
dello Stato_ grazie a _politiche di rigore_ deflazionistiche.

La presenza di un disavanzo si potrebbe dunque attribuire ad un _incremento di
spesa_ (causata da eventi come una guerra o una catastrofe naturale, da scelte
di politiche economiche di sostegno ad un decremento della domanda generato da
aumento del tasso di disoccupazione e da stagnazione o recessione economica
all'interno del settore privato-non governativo) e/o a _diminuzione delle
entrate_ (ad esempio politiche fiscali di sostegno alla domanda, alta evasione
fiscale, bassa crescita economica che genera diminuzione nel gettito fiscale).

Concorre alla generazione di deficit pubblico indesiderato il fenomeno
dell'evasione fiscale e/o una diminuzione del PIL con diminuzione delle
entrate dovuta a minor introiti da tassazione sui redditi.

Anche se il deficit statale viene misurato in termini assoluti, indicando il
suo ammontare in euro o nella moneta in cui è espresso, gli economisti
preferiscono valutarne le dimensioni relative, rapportando il deficit al
Prodotto interno lordo del paese. Tale rapporto costituisce, peraltro, il
parametro essenziale con cui sono valutati gli Stati Membri dell'Unione
europea, che rientrano nell'eurozona, per il rispetto del Patto di stabilità e
crescita.

Un deficit contabilizzato nei conti dello Stato, anche se voluto da politiche
_espansive_ di crescita economica, pone allora la questione cruciale della sua
copertura finanziaria. Stati a moneta privata (negli USA, sovrana invece in
Giappone, Cina, etc.) sono sempre solvibili, ma dalla dinamica inflattiva
innescata da politiche di monetizzazione del debito consegue l'impossibilità
di ricorrere al credito nelle valuta locale e pertanto questo vantaggio è di
breve durata, quindi anche i monopolisti della moneta hanno bisogno del
prelievo fiscale per la loro spesa in deficit . Gli stati, che utilizzino o
meno una moneta sovrana, hanno il problema di reperire le risorse finanziarie
per la propria spesa a deficit. Questa avviene solitamente con l'emissione di
titoli di stato come BOT e CCT, che vanno dunque a costituire, in aggregato,
il cosiddetto debito statale. Lo Stato emittente paga necessariamente degli
interessi che contribuiscono a loro volta ad un ulteriore quota delle uscite
statali.

In quanto originate dal disavanzo tra entrate e uscite, le politiche
_restrittive_ di colmamento/riduzione di tale deficit statale presente e
futuro possono ottenersi necessariamente attraverso attuazione di una o più
delle seguenti misure:

La seguente equazione alle differenze relativa al rapporto deficit/PIL mostra
come il deficit pubblico al tempo _t_ è uguale agli interessi sul valore
nominale del debito pubblico dell'anno precedente con _i_ tasso di interesse
nominale dei titoli di stato più il disavanzo primario (pari alla differenza
tra le uscite e le entrate statali):

Dividendo l'equazione per il PIL e ponendo che l'incremento del PIL dal tempo
_t-1_ al tempo _t_ sia pari a _1+n_ (essendo _n_ il tasso di crescita del PIL
nominale) si ha :

con  b t − 1 {\displaystyle b_{t-1}}
![b_{t-1}](https://wikimedia.org/api/rest_v1/media/math/render/svg/b490291cc66543efec2c0c188e2f012ca26877eb)
rapporto debito/PIL al tempo t-1 e d rapporto disavanzo primario/PIL
considerato costante nel tempo.

In base alla Trattazione matematica del rapporto debito/PIL risulta :

Pertanto si ha :

Semplificando l'equazione e imponendo che risulti uguale al 3% si ha:

Ricavando d dall'equazione si ottiene :

Imponendo ad esempio le condizioni :  t = 0 i = 4 % n = 1 % b 0 = 120 % B 0 =
2000 m i l i a r d i {\displaystyle t=0\quad i=4\%\quad n=1\%\quad
b_{0}=120\%\quad B_{0}=2000\quad miliardi} ![t=0 \\quad i=4\\% \\quad n=1\\%
\\quad b_0=120\\% \\quad B_0=2000 \\quad  miliardi
](https://wikimedia.org/api/rest_v1/media/math/render/svg/6d74f5e902b2ba5c655acf6048bef62b3eb109cd)

si può ricavare d che risulta uguale a :

Inoltre essendo :

allora il PIL attuale risulta:

e quindi:

Pertanto il disavanzo primario necessario per mantenere il rapporto
deficit/PIL al 3% è :

Ma gli interessi sul debito risultano pari a :

Pertanto per ottenere un rapporto deficit/PIL inferiore al 3% nelle condizioni
in esempio occorre che l'avanzo primario cioè la differenza tra le entrare e
le uscite a meno della spesa per interessi risulti maggiore di 27,98 miliardi
di euro.

In tal caso il deficit risulterà minore di 77,96-27,98=49.97 miliardi di euro.

Una divisione tradizionale delle posizioni in materia di deficit e politica
economica tra forze politiche conservatrici e progressiste, attribuisce alle
prime la volontà di ridurre quanto più possibile il deficit dello stato o
addirittura di chiudere in pareggio di bilancio i conti pubblici allo scopo di
mantenere ordine nei conti, di contenere la spesa pubblica e di preservare il
ruolo di controllo dello stato nell'economia, mentre alle seconde verrebbe
attribuito il desiderio di accettare deficit pubblici strutturali purché
finalizzati a sostenere la domanda e in consumi o a preservare le fasce
sociali più deboli.

In particolare le posizioni che si rifanno alle idee keynesiane attribuiscono
allo stato il compito di sostenere, quando necessario, la domanda di beni e
servizi ricorrendo alla spesa pubblica anche in condizioni di deficit
stimolando la crescita economica, che di per sé in linea teorica sarebbe anche
in grado di aumentare/sostenere le entrate statali nel medio-lungo periodo per
tassazione sui maggiori profitti di aziende e lavoratori.

Altri progetti

