La **lingua ladina dolomitica** (in ladino _lingaz ladin dolomitan_ ;
[liŋ'gat͡s la'din dolomi'tan]), nota semplicemente come **lingua ladina**[3] (
_lingaz ladin_[4][5];[liŋ'gat͡s la'din]), è un idioma retoromanzo parlato in
Alto Adige/Südtirol, Trentino, Veneto e Friuli-Venezia Giulia.

Sembra che il ladino derivi dall'idioma parlato dalle popolazioni del Norico
rifugiatesi nelle vallate delle Alpi orientali a partire dal V secolo,
fuggendo dalle invasioni dei Rugi, degli Avari e degli Slavi.

Questi gruppi, unitisi alle preesistenti etnie celtiche (breoni), erano
indicati dalle popolazioni di lingua tedesca come _Welsch_ (opponendoli a se
stessi e ai _Windisch_ , gli Slavi), mentre essi stessi si definivano _latini_
(da cui il termine dialettale _ladin_ ). Il termine si diffuse a partire dal
XVIII secolo anche negli ambienti tedeschi ( _Ladinisch_ ) per designare le
popolazioni in via di germanizzazione soggette al Tirolo. Alcune delle
popolazioni soggette storicamente alla Repubblica di Venezia non compresero
subito l'importanza di salvaguardare il proprio bagaglio storico-culturale per
i significati sottesi di filo-asburgicismo, per cui negli ambienti italiani si
era giunti al compromesso di Ladino-Dolomitici. Ora però una nuova
consapevolezza e sensibilità sta prendendo piede anche in tali popolazioni e
una maggiore attenzione è rivolta alle proprie origini, al di là dei confini.

Il ladino ha tratti in comune con le lingue romanze occidentali, per esempio
la lenizione \- talvolta fino alla scomparsa - delle intervocaliche ( _latinu_
> _ladin_ ) e il plurale in _-s_ anziché in _-i_ , _-e_ , ma a volte se ne
discosta (la _c_ dinanzi a _e_ e _i_ non passa a [ʦ] > [s] ma diventa [ʧ] come
nel gruppo orientale - i casi di aspirazione di [k], come nella parola _l sak_
, sembrano invece essere un caso di germanizzazione[6]).

Il ladino _sarebbe_ la lingua caratterizzante della Ladinia, se non che di
quest'ultimo termine si fa solitamente un uso impreciso ed ambiguo, mancando
di un significato storicamente affermato. In particolare con questo termine
alcuni gruppi di opinione intendono indicare la regione geografica che
raggruppa i territori di lingua ladina (anticamente molto più estesi) che fino
al 1918 erano dell'Impero asburgico, vale a dire Val di Fassa (Trentino), Val
Gardena, Val Badia, Marebbe (Alto Adige) nonché Livinallongo, Colle e Ampezzo
(Veneto).

Come tale il termine Ladinia non esaurirebbe la totalità dei territori di
lingua ladina, mancando di annoverare almeno quelli adiacenti (anche
linguisticamente) ma storicamente compresi nei domini veneziani, come il
Cadore, lo Zoldano e l'Agordino. Rimarrebbero escluse anche la Val di Non e la
Val di Sole e il Primiero nel Trentino occidentale e la Val Senaiga nel
Bellunese orientale.[ _senza fonte_ ]

Una possibile classificazione della lingua ladina[8] distingue sei varianti
risalenti:

Trattasi dei dialetti parlati nella provincia autonoma di Bolzano:

I dialetti atesini del Sella hanno conservato meglio degli altri i tratti
originari del ladino.

Trattasi del fassano, parlato in Val di Fassa nella provincia autonoma di
Trento nelle tre varianti:

Nel censimento della popolazione del 2001 si contavano 7.553 abitanti di
madrelingua ladina su complessivi 9.125 abitanti in Val di Fassa, pari
all'82,8% della popolazione locale nella valle.[11]

Ne fanno parte i seguenti dialetti della provincia di Belluno:

Si tratta dell'ampezzano ( _anpezàn_ ), parlato a Cortina d'Ampezzo ( _Anpézo_
), conosciuto dagli anziani ma anche da molti tra i più giovani, parlato da
più del 50% della popolazione[ _senza fonte_ ], divenuto un vero e proprio
simbolo di attaccamento alle proprie radici montane, talvolta vissuto in
contrapposizione all'italiano. Vi sono forti somiglianze con il dialetto
cadorino, che a sua volta risente degli influssi del dialetto veneto, ma da
esso si distingue conservando più abbondantemente i caratteri più arcaici
(quindi più ladini).

In provincia di Belluno la lingua ladina è parlata nel Cadore e nel Comelico
in forma di _ladino cadorino_ , normalmente ascritto alla lingua ladina e
politicamente riconosciuto come tale,[15] quantunque per ragioni storiche e
politiche questo territorio talvolta venga ignorato in riferimento
all'adiacente territorio ladino ex-austroungarico, in cui la spinta al
riconoscimento di minoranza etnico-linguistica è stato storicamente più forte.
Si distinguono pertanto le seguenti varianti:

In Trentino occidentale, in Val di Non, Val di Sole, Val di Peio, Val di Rabbi
e piccola parte della Val Rendena separati dall'area dolomitica, sono diffusi
dialetti di chiara origine ladina, attualmente non riconosciuti politicamente
come tali, che presentano uno sviluppo proprio e qualche influsso del trentino
e del lombardo. Per alcuni studiosi questi dialetti rappresentano una variante
del Romancio con influssi da parte del Ladino (per via dell'antica continuità
fra le parlate ladino-friulane e quelle Retoromanze grigionesi). Alcune
comparazioni dimostrano inoltre una grande arcaicità nel lessico, dovuta al
poco influsso di altre lingue (slavo, tedesco, francese ed italiano), almeno
fino ad uno o due decenni fa, sulla parlata reto-romanza.[17] Tali dialetti
vengono anche definiti _ladino anaunico_. Si distinguono in:

In occasione dei censimenti linguistici del 2001 e del 2011 circa 9 000
trentini al di fuori dell'area ufficialmente ladina si dichiararono ladini,
prevalentemente in Val di Non e in misura minore in Val di Sole (questo a
causa della sproporzione tra gli abitanti; infatti in termini relativi si sono
dichiarati ladini più solandri e rabbiesi che nonesi).

Alveolari

Recentemente è stato concluso il progetto SPELL che mira alla creazione di una
lingua ladina standard. Dapprima si è realizzata una grande ricognizione sulla
realtà linguistica delle valli ladine con l'informatizzazione del completo
patrimonio lessicale, dopodiché si è passati alla redazione di un dizionario e
di una grammatica di base.

La lingua ladina è riconosciuta come lingua minoritaria in 53 comuni del
Trentino-Alto Adige e del Veneto.[19] L'area ufficialmente ladina conta circa
92.000 abitanti, ma non è possibile indicare con esattezza il numero dei
parlanti la lingua ladina, dal momento che solo in Trentino-Alto Adige è
prevista la dichiarazione di appartenenza linguistica in occasione del
censimento decennale della popolazione. Solo in provincia di Bolzano il
censimento rileva ai fini della proporzionale etnica.

Al di fuori dell'area ufficialmente riconosciuta, in particolare in Val di Non
in Trentino, il 23,19% si è dichiarato ladino, rispetto al 17,54 % nel 2001.

Al censimento del 2011 20.548 altoatesini si sono dichiarati ladini, vale a
dire il 4,53% della popolazione. In 8 dei 116 comuni altoatesini la lingua
ladina è maggioritaria.

Nel comune di Castelrotto risiede una consistente minoranza ladina, pari al
15,37% della popolazione totale. Si tratta dei residenti nelle frazione
Sureghes (Oltretorrente) e Runcadic (Roncadizza) che di fatto sono la zona
abitata della località Ortisei (intesa non come comune amministrativo) ma
situata oltre il torrente Rio Gardena.

Al censimento del 2011 18.550 trentini si sono dichiarati ladini. I ladini
sono concentrati in Val di Fassa, dove sono una minoranza riconosciuta, e le
Valli del Noce, dove il ladino non è però riconosciuto, pur essendo i ladini
nonesi e solandri più numerosi dei ladini fassani.[24]

Appartengono all'area ladina storicamente tirolese i comuni di Cortina
d'Ampezzo, Colle Santa Lucia, Livinallongo del Col di Lana, in questi tre
comuni si è svolta nel 2006 una inchiesta sociolinguistica mirata a
determinare la composizione linguistica della regione, i risultati ottenuti
sono riportati nella tabella seguente. Si è registrata una maggioranza
assoluta di italiani a Cortina d'Ampezzo, dove formano l'82.1% della
popolazione comunale, mentre nei comuni di Colle Santa Lucia e Livinallongo
del Col di Lana i ladini erano la maggioranza, con rispettivamente il 50.6% e
il 54.3%.[25]

Rocca Pietore fu invece a capo di una Magnifica Comunità che per più di 500
anni godette di una propria autonomia, trovandosi tra la contea del Tirolo e
la Repubblica di Venezia. La sua parlata mantiene ancora un tratto ladino che
l'accomuna a Colle Santa Lucia e Livinallongo del Col di Lana.

Possono essere definiti ladini in parte i comuni del Cadore e dell'alto
Agordino. Le parlate del basso Cadore e del basso Agordino risentono invece
dell'influenza del veneto bellunese, pertanto vengono preferibilmente
classificate come dialetti ladino-veneti; in ogni caso, la legislazione
riconosce come di minoranza linguistica ladina tutti i comuni agordini.[26].

In provincia di Bolzano ( _Balsan/Bulsan_ ) il ladino è lingua ufficialmente
riconosciuta e la minoranza ladina viene tutelata con diverse norme
riguardanti tra l'altro l'insegnamento nelle scuole pubbliche e la facoltà di
usare il ladino nei rapporti orali e scritti con gli uffici della pubblica
amministrazione, con esclusione delle forze armate e le forze di polizia.
Infatti nelle scuole delle località ladine dell'Alto Adige la lingua ladina è
lingua d'insegnamento assieme al tedesco e italiano. In base alla delibera
della Giunta Provinciale n. 210 del 27 gennaio 2003 ( _Utilizzo della lingua
ladina da parte degli enti pubblici e negli atti normativi_ ) "le varianti del
ladino con riconoscimento ufficiale in provincia di Bolzano sono il ladino
unificato della Val Badia e quello della Val Gardena". Per garantirne la
rappresentanza politica, ai ladini è riservato un seggio in consiglio
provinciale. La lingua e cultura ladina in ambito altoatesino vengono curate
dall'istituto ladino Micurà de Rü con sede centrale a San Martino in Badia e
distaccata a Selva di Val Gardena. Inoltre la facoltà di scienze della
formazione della Libera università di Bolzano possiede anche una sezione di
lingua ladina[27] con sede a Bressanone.

In base all'articolo 102 dello Statuto d'autonomia del Trentino-Alto Adige la
lingua e la cultura ladina sono tutelate anche nella provincia di Trento (
_Trent_ ). Per garantirne la rappresentanza politica, anche ai ladini trentini
è riservato un seggio in consiglio provinciale. La lingua e cultura ladina in
Trentino vengono curate dall'Istituto Culturale Ladino Majon di Fascegn a Vigo
di Fassa.

Recentemente anche in Provincia di Belluno ( _Belun_ ), grazie alla normativa
sulle minoranze linguistiche storiche (legge 482/1999), sono stati
riconosciuti ladini i comuni del Cadore, del Comelico, dell'Agordino, della
Valle del Biois, dell'alta val Cordevole e della Val di Zoldo.

È attivo l'Istituto Ladin de la Dolomites (Istituto Culturale delle Comunità
dei Ladini Storici delle Dolomiti Bellunesi), con sede a Borca.[28]

Esiste pure l'Istitut Cultural Ladin Cesa de Jan a Colle S. Lucia che fa
riferimento ai ladini storici presenti in Provincia di Belluno dei tre comuni
di Livinallongo, Colle e Ampezzo, apparteneuti alla provincia di Trento fino
il 1926. Nell'associazione, è presente anche il comune di Rocca Pietore di cui
con i primi due (Livinallongo e Colle) ne condivide il tratto Ladino Atesino.

Una efficace tutela delle minoranze linguistiche in provincia di Belluno da
parte delle istituzioni è tuttavia ancora mancante. L'insegnamento nelle
scuole ed un seggio di rappresentanza in consiglio regionale sarebbero
possibili misure a tutela della lingua e cultura ladina.

La sede Rai di Bolzano produce, sotto il marchio Rai Ladinia, programmi
radiotelevisivi in lingua ladina, dedicati a tutto il territorio culturale.

Un esempio di una leggenda in ladino dolomitico / ladin dolomitan standard:

Traduzione:

Tutti i ladini sanno che il luogo dell'arcobaleno è il lago di Carezza. Questo
è conosciuto tra i laghi per i suoi bei colori che cambiano dal verde fresco
allo scarlatto e dal blu cielo all'oro; per questo cambiamento dei colori
viene chiamato "lago arcobaleno", dai colori...

La volpe era nuovamente affamata. Vide un corvo posato su un abete rosso con
un pezzo di formaggio nel becco. "Come lo gusterei", pensò la volpe, e disse
al corvo: "Come sei bello! Se il tuo canto è così bello come il tuo aspetto,
allora sei il più bello fra gli uccelli".

Altri progetti

Altri progetti

 **Trentino** : Fassano ( _Fascian_ ) · Noneso ( _Nones_ ) · Solandro (
_Solander_ )

