**Terence Winter** (Brooklyn, 6 settembre 1960) è uno sceneggiatore e
produttore televisivo statunitense, vincitore di 4 Emmy Award tra il 2002 e il
2007 per la serie televisiva dell'HBO _I Soprano_.

Laureatosi in legge alla _New York University_ , Winter ha intrapreso nel 1991
la carriera di sceneggiatore. Dopo diverse sceneggiature per serie televisive,
ha iniziato a scrivere episodi de _I Soprano_ dalla seconda stagione (2000).
Dopo il creatore della serie David Chase, Winter è lo sceneggiatore più
prolifico della serie con 23 episodi sceneggiati (da solo o con altri).

È stato anche comparsa nella serie, nel ruolo di Tom Amberson (3 episodi) e
soprattutto produttore esecutivo (2 Emmy a pari merito con Chase e altri) e
regista dell'episodio 82, _Mal d'amore_.

Nel 2014 scrive la sceneggiatura dell'ultimo film di Martin Scorsese, The Wolf
of Wall Street, per la quale viene candidato agli Oscar.

Per le sceneggiature de _I Soprano_ , Winter ha vinto:

Miglior episodio serie drammatica, ep. _Caccia al russo_ (2002)  
Miglior sceneggiatura di serie drammatica  
Miglior episodio serie drammatica, ep. _Tentato suicidio_ (2008)

Migliore sceneggiatura per una serie drammatica, ep. _Confessioni pericolose_  
Migliore sceneggiatura per una serie drammatica, ep. _Stato confusionale_

Ha vinto altri 2 Emmy (2004 e 2007) per la sua attività di produttore della
serie (assieme ad altri).

