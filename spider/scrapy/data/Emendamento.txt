Un **emendamento** è una modifica, più o meno estesa, di un testo, soprattutto
normativo.

In alcuni paesi le modifiche alla costituzione hanno la veste formale di
emendamenti alla stessa. In altri paesi, tra cui l'Italia, le modifiche alla
costituzione sono, invece, apportate con legge costituzionale.

Negli Stati Uniti d'America gli _emendamenti costituzionali_ ( _constitutional
amendments_ ) sono adottati con procedimento disciplinato dall'articolo V
della stessa costituzione. Ad oggi sono entrati in vigore 27 emendamenti, dei
quali uno dei più famosi, il XIII Emendamento, approvato nel 1865, abolì la
schiavitù. I primi dieci emendamenti costituiscono il cosiddetto  Bill of
Rights.

L'"emendamento legislativo" è una proposta di parziale modifica di un disegno
di legge in ambito legislativo, prima che esso diventi legge a tutti gli
effetti.

In Italia, gli emendamenti vengono presentati per iscritto dai vari
componenti, mentre è poi il Presidente della Camera a valutare la relativa
ammissibilità: le richieste di modifica possono essere valutate come in
contrasto con precedenti disposizioni di rango superiore[1] o estranee alla
materia trattata.

Un testo normativo si dice "emendato" quando è modificato o integrato. Si dice
"corretto" quando invece vengono modificati solo alcuni dati.

Altri progetti

