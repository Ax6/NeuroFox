Il **Santa Barbara International Film Festival** (SBIFF) è un festival
cinematografico di undici giorni che si tiene a Santa Barbara, in California
dal 1986.

Nel 2014, il festival ha proiettato oltre 200 film, tra cui lungometraggi e
cortometraggi, provenienti da diversi paesi. Oltre alle proiezioni, il
festival contiene anche diverse sezioni, tra cui tributi a celebrità, panel di
settore e programmi di educazione.

Fondato nel 1986, il festival si è sviluppato e cambiato nel corso degli anni.
L'attuale direttore esecutivo, Roger Durling, subentrò per la prima volta nel
2002 e viste le basse presenze del festival decise di apportare dei
cambiamenti. Decise di spostare il festival a fine gennaio, credendo che,
tenendo il festival pochi giorni prima degli Academy Awards in primavera, il
SBIFF ne potesse beneficiare, ospitando celebrità potenziali vincitrici di
premi e offrendo al pubblico la possibilità di incontrarli.

A giugno 2016, il SBIFF ha cambiato la propria sede con l'acquisizione dello
storico Riviera Theatre, potendo così espandere il proprio programma. Per la
prima volta il SBIFF ha un centro di comunità attivo 24 ore su 24, 7 giorni su
7.

Nel corso degli anni, SBIFF ha invitato e premiato numerose celebrità, tra cui
Cate Blanchett, Martin Scorsese, Leonardo DiCaprio, Angelina Jolie, Jennifer
Lawrence, Kate Winslet e Heath Ledger.

