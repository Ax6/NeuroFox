L’ **escissione dellaclitoride** rientra nelle mutilazioni degli organi
genitali femminili e consiste nell'ablazione (asportazione) della clitoride
(clitoridectomia), praticata per le motivazioni più svariate (vedi sotto). Gli
organi amputati non possono venire ricostruiti o comunque non in modo tale da
restituire la sensibilità erogena.

Si stima che ogni anno nel mondo tre milioni di bambine vengano sottoposte a
escissione o infibulazione. Le mutilazioni genitali femminili sono
maggiormente diffuse in alcune aree dell'Africa e parzialmente diffuse nel
Sud-Est asiatico e nel Medio Oriente[1].

Questi effetti sono ancora più gravi in caso di infibulazione, nel qual caso
se ne aggiungono altri ancora.

La pratica della mutilazione dei genitali femminili è antichissima ed è
difficile stabilirne l'origine. Era presente in molte antiche civiltà,
probabilmente già durante l'antico Egitto: alcuni rilievi delle tombe della VI
dinastia (2340 a.C. circa) sembrano testimoniare l'uso della circoncisione
femminile, inoltre alcuni archeologi affermano che si può trovar traccia di
clitoridectomia in certe mummie ben conservate. Erodoto (V secolo a.C.) cita i
Fenici, gli Hittiti, gli Etiopi e gli Egiziani come popoli in cui si praticava
l'escissione. Anche i Romani e i Greci la praticavano allo scopo di ridurre il
desiderio sessuale femminile. Paolo di Egina (VII secolo d.C.) sosteneva che
se non venivano rimosse, le clitoridi delle bambine sarebbero cresciute come
peni e quindi usate per rapporti lesbici: poiché questo veniva considerato
scandaloso, le clitoridi andavano tagliate in tempo (fra alcune tribù africane
questa credenza è ancora molto diffusa).

Anche se attualmente è una pratica abbandonata (alcune fonti[2] affermano che
negli USA c'è stato qualche raro caso anche recentemente), l'asportazione
della clitoride era praticata in Europa e negli Stati Uniti nel 1800, tramite
l'asportazione chirurgica o cauterizzazione della clitoride, per "curare" il
cosiddetto clitorismo (masturbazione femminile), la ninfomania e il lesbismo
(qualcuno era arrivato a considerare perfino l'orgasmo femminile come una
malattia). La maggior parte dei medici britannici abbandonò questa pratica nel
1867, quando vennero giudicate infondate le motivazioni, ma negli USA continuò
e vi si aggiunse perfino ovariectomia (ablazione delle ovaie).

In Africa, le pratiche dell'escissione della clitoride e dell'infibulazione
sono antecedenti alla diffusione dell'islam e sono praticate ancora oggi.
L'escissione della clitoride è presente in Kenya, Burkina Faso, Uganda, Ghana,
Mali, Gibuti, Etiopia (qui ad eccezione della provincia nord-occidentale del
Gojjam, dove tali pratiche non sono diffuse), Somalia ed Egitto sono i paesi
dove la mutilazione genitale femminile è una pratica comune, cui la
maggioranza delle bambine viene sottoposta prima di essere iscritte a scuola
e, comunque, ben prima di raggiungere lo sviluppo sessuale. Secondo uno studio
del 2005, in Egitto il 96% delle donne ha subito mutilazioni sessuali[3].

Secondo i praticanti, la ragazza che subisce l'escissione della clitoride
resterà pura per la notte di nozze e il marito non l'abbandonerà per la
vergogna.

Le organizzazioni non governative che operano in questi paesi lottano contro
tale pratica. Qualche risultato positivo è stato raggiunto. Nel 2003 si è
tenuta al Cairo la prima conferenza internazionale sul tema. Con la
"Dichiarazione del Cairo", i partecipanti hanno chiesto ufficialmente ai
parlamenti nazionali di redigere norme legislative per sradicare tale pratica.
Successivamente il Kenya ha bandito le mutilazioni genitali femminili. Nel
2008 altri due Paesi africani hanno condannato escissione e infibulazione:

Nel 1994 il Grande Imam di al-Azhar egiziano, lo _Shaykh_ Jād al-Ḥaqq ʿAli Jād
al-Ḥaqq (1917-1996, in carica come Grande Imam dal 1982), emise una _fatwā_
che affermava: _"La circoncisione è obbligatoria per uomini e donne. Se gli
abitanti di un qualsiasi villaggio decidessero di abbandonarla, il [suo] imam
dovrà opporsi, come se non ascoltassero più ilrichiamo della preghiera
canonica_.[4]

Nel 1949, 1951 e 1981 anche l'Università al-Azhar del Cairo ha emesso e
ripetuto altre _fatwa_ favorevoli all'escissione.[5]

Nel marzo 2005 Aḥmed Ṭālib, Presidente della facoltà di Sharia sempre
all'Università di al-Azhar, ha però affermato: _"Tutte le forme di
circoncisione e mutilazione femminili sono reato e non hanno niente a che
vedere con l'Islam. Sia che essa preveda la rimozione della pelle o il taglio
della carne degli organi genitali femminili [...] non è un obbligo
nell'Islam_.[6]

Sul tema, al-Azhar ha nel 2013 organizzato un simposio in cui il tema è stato
nuovamente trattato, in chiaro antagonismo con la Fratellanza Musulmana al
potere, toccando il tema anche del matrimonio precoce di una fanciulla,
biasimando questa usanza.

In Italia una campagna[7] per la cessazione delle mutilazioni genitali
femminili è stata lanciata negli anni novanta dalla leader radicale Emma
Bonino, che, a fianco dell'organizzazione Non c'è pace senza giustizia, ha
organizzato eventi, iniziative e conferenze sull'argomento con politici
europei e africani[8].

Nel 2010 è stata rilanciata da Emma Bonino, Radicali Italiani e Non c'è pace
senza giustizia, la campagna contro le mutilazioni genitali femminili. In
tutto il mondo, grazie alla loro iniziativa, sono state raccolte firme per un
appello di messa al bando di questa pratica da presentare all'Assemblea
Generale delle Nazioni Unite.

Altri progetti

