**Canton** è un comune ( _city_ ) degli Stati Uniti d'America e capoluogo
della contea di Stark nello Stato dell'Ohio. La popolazione era di 73,007
persone al censimento del 2010. Gli abitanti di Canton vengono chiamati
_Cantonian_. Canton si trova circa 24 miglia (39 km) a sud di Akron,[1] e 60
miglia (97 km) a sud di Cleveland,[2] nell'Ohio nord-orientale.

Secondo lo United States Census Bureau, ha un'area totale di 25,48 miglia
quadrate (65,99 km²).

Canton fu fondata nel 1805, incorporata come villaggio nel 1822, e re-
incorporata come città nel 1838.

Bezaleel Wells, il geometra che divise la terra della città, le diede il nome
della città di Canton in Cina. Il nome era in ricordo di un commerciante di
nome John O'Donnell, il quale ammirava Wells. O'Donnell diede questo nome alla
sua piantagione nel Maryland in onore della città cinese, come lo era stato la
prima persona a trasportare merci da lì a Baltimora.

Secondo il censimento[3] del 2010, c'erano 73,007 persone.

Secondo il censimento del 2010, la composizione etnica della città era formata
dal 69,1% di bianchi, il 24,2% di afroamericani, lo 0,5% di nativi americani,
lo 0,3% di asiatici, l'1,0% di altre razze, e il 4,8% di due o più etnie.
Ispanici o latinos di qualunque razza erano il 2,6% della popolazione.

Canton appare in alcuni filmati. Nel 1907, vi fu girato _The Unveiling
Ceremonies of the McKinley Memorial, Canton, Ohio, September 30, 1907_ ,
documentario della Essanay sull'inaugurazione del McKinley Memorial dedicato a
William McKinley che visse e lavorò a Canton prima di essere eletto presidente
degli Stati Uniti.

Canton è sede della Pro Football Hall of Fame, e nel 2015 vi si è disputata la
quinta edizione del campionato mondiale di football americano.

Altri progetti

