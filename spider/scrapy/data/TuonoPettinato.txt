**Tuono Pettinato** , pseudonimo di **Andrea Paggiaro** (Pisa, 27 settembre
1976), è un fumettista e illustratore italiano.

Inizia a pubblicare fumetti autoprodotti durante la frequentazione del DAMS
nel corso della prima metà degli anni duemila[1]. Dal 2005 collabora con la
casa editrice Campanila, illustrando vari libri per l'infanzia. Ha realizzato
le biografie a fumetti di Galileo Galilei insieme alla fisica Francesca
Riccioni, Giuseppe Garibaldi e del matematico inglese Alan Turing[2], sempre
con Francesca Riccioni.

Insieme ai fumettisti Ratigher, LRNZ, Dottor Pira e Maicol & Mirco ha creato
il collettivo Super Amici, con cui ha pubblicato le riviste _Hobby Comics_ e
_Pic Nic_.[3] Il gruppo cambia nome nel 2013, diventando Fratelli del cielo, e
l'anno successivo LRNZ si allontana per dedicarsi ai propri lavori.[4]

Dal 2013 collabora con il sito Fumettologica, per cui cura la rubrica _Tippy
Tuesday_.[5] Nel 2014 è stato premiato come "Miglior Autore Unico " a Lucca
Comics & Games.[6]

Ha inoltre collaborato con le riviste _XL_ , _Animals_ e _Linus._

Altri progetti

