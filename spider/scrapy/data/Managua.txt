**Managua** (nome completo _Leal Villa de Santiago de Managua_ ) è la capitale
del Nicaragua e capoluogo dell'omonimo dipartimento. È situata sulla sponda
meridionale del lago Managua.

Venne danneggiata da un'inondazione nel 1876 e da una serie di terremoti
(1885, 1931, 1972) dopo l'ultimo dei quali è stata parzialmente ricostruita.

Sorge sul sito di un'antica città precolombiana; fu elevata al rango di città
solo nel 1846 e venne scelta come capitale nel 1855 solo come compromesso per
mettere fine alla rivalità fra León e Granada.

Altri progetti

