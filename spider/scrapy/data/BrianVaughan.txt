**Brian Keller Vaughan** (Cleveland, 15 marzo 1976) è un fumettista e
sceneggiatore statunitense.

È stato nominato per l'Harvey e l'Eisner Award[1][2], è co-creatore di molte
serie di successo, tra cui _Y - L'ultimo uomo sulla Terra_ , _Runaways_ ed _Ex
Machina_. Iniziò a scrivere fumetti già mentre frequentava l'università a New
York; il primo fumetto che Vaughan pubblicò fu _Cable_ n. 43 (Marvel Comics).

Vaughan ha lavorato con la maggior parte dei personaggi sia della DC Comics
che della Marvel, inclusi Batman e gli X-Men. Ha anche scritto, in passato,
sceneggiature e soggetti teatrali, dedicandosi per lo più a commedie; è del
2003 la sua prima sceneggiatura per _On the Road for Christmas_ , un corto
animato di 5 minuti. Si era parlato di un suo coinvolgimento, poi non
concretizzato, nella stesura della sceneggiatura del film _Ex Machina_ ,
tratto dal suo omonimo fumetto.[3] Dal 2012 lavora alla serie a fumetti
fantascientifica e grottesca _Saga_ , illustrata da Fiona Staples.

È inoltre uno degli sceneggiatori delle due serie televisive _Lost_ e _Under
The Dome_.

Altri progetti

