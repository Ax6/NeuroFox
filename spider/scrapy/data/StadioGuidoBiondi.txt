Coordinate: 42°13′11″N 14°22′56″E﻿ / ﻿42.219722°N 14.382222°E42.219722;
14.382222

Lo **stadioGuido Biondi** è lo stadio principale della città di Lanciano. La
struttura è principalmente destinata al calcio, ma è spesso sede dei
campionati nazionali di ciclismo su strada, grazie al suo importante
velodromo.

La costruzione dell'impianto è stata deliberata dal consiglio comunale di
Lanciano nel dicembre del 1951, ma è stata completata solo al termine degli
anni '60: le prime gare ufficiali di ciclismo sul velodromo sono state
disputate nel 1965; la prima partita ufficiale di calcio dell'allora Pro
Lanciano è stata disputata il 21 settembre 1969[2].

Il velodromo è intitolato al ciclista Alessandro Fantini, mentre lo stadio è
intitolato dal 2001 al calciatore Guido Biondi scomparso nel 1999, e unico
lancianese ad aver giocato in Serie A, dove ha militato in Catania e Perugia.
In precedenza lo stadio non aveva mai avuto una intitolazione ufficiale, ma
col tempo si era affermata quella Cinque Pini perché vicino al campo sorgono
appunto cinque pini.

L'unico settore coperto è la tribuna centrale, mentre quello destinato agli
ospiti è la curva nord poiché nella sud prendono posto i tifosi di casa.

Il 14 aprile 2011 il Biondi è stato teatro della finale di Coppa Italia Serie
D, disputata tra Perugia e Turris.

In campo internazionale, invece, l'11 maggio 2004 ha ospitato una partita
amichevole della Nazionale Italiana Under 21 vinta per 3-1 contro la
Polonia[3], mentre nel 2009 alcune partite della XVI edizione dei Giochi del
Mediterraneo.

Altri progetti

