**Gary** è una città della contea di Lake, Indiana, Stati Uniti, situata a 25
miglia (40 km) dal centro di Chicago, Illinois. Gary è adiacente all'Indiana
Dunes National Lakeshore e confina con il sud del lago Michigan.[1][2] Gary è
intitolata all'avvocato Elbert H. Gary, che fu presidente fondatore della
United States Steel Corporation. La città è conosciuta per le sue grandi
acciaierie e come luogo di nascita del gruppo musicale dei Jackson 5.[3]

La popolazione di Gary era di 80.294 abitanti al censimento del 2010, che la
rende la nona città più grande dell'Indiana. Era una città prospera dagli anni
1920 alla metà degli anni 1960, a causa del boom dell'industria siderurgica,
ma la concorrenza oltreoceano e la ristrutturazione dell'industria siderurgica
comportarono un declino e una grave perdita di posti di lavoro. Una storia di
corruzione politica, segregazione razziale, disordini sindacali e violenza
lasciarono il posto a problemi aggravati dall'economia e dalle infrastrutture
in declino della città.

Dalla fine degli anni 1960, Gary ha subito una drastica perdita di
popolazione, scendendo del 55% dal picco di 178.320 abitanti nel 1960.[4] La
città affronta le difficoltà di molte città della Rust Belt, tra cui
disoccupazione, infrastrutture in decadenza e bassi livelli di
alfabetizzazione e livello di istruzione. Si stima che quasi un terzo di tutte
le case della città non siano occupate e/o abbandonate.

Secondo lo United States Census Bureau, ha un'area totale di 57,18 mi2 (148,10
km2).

Gary fu fondata nel 1906 dalla United States Steel Corporation, come sede del
suo nuovo impianto, chiamato Gary Works. La città è intitolata all'avvocato
Elbert H. Gary, che fu il presidente fondatore della United States Steel
Corporation. La città fu incorporata il 14 luglio 1906. Gary fu la prima città
statunitense ad avere un sindaco di colore, Richard G. Hatcher.

Secondo il censimento[5] del 2010, la popolazione era di 80.294 abitanti.

Secondo il censimento del 2010, la composizione etnica della città era formata
dal 10,7% di bianchi, l'84,8% di afroamericani, lo 0,3% di nativi americani,
lo 0,2% di asiatici, lo 0,0% di oceaniani, l'1,8% di altre razze, e il 2,1% di
due o più etnie. Ispanici o latinos di qualunque razza erano il 5,1% della
popolazione.

Altri progetti

