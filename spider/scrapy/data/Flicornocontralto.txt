![1leftarrow
blue.svg](//upload.wikimedia.org/wikipedia/commons/thumb/d/d6/1leftarrow_blue.svg/16px-1leftarrow_blue.svg.png)_Voce
principale: **Flicorni**._

Il **flicorno contralto** (detto anche _genis_ , _clavicorno in mi bemolle_
_orsicorno_ o _trombonino_ ) è uno strumento musicale, intonato in Mi♭
appartenente alla famiglia degli ottoni e della sottofamiglia dei flicorni.
Nei paesi di lingua anglosassone viene chiamato "Tenor horn (in Eb)" (negli
Stati Uniti viene però chiamato "Alto horn").

Come struttura assomiglia molto al corno francese, ed è costruito sia in
assetto orizzontale sia verticale. Il suo suono assomiglia molto a quello del
flicorno tenore, pur essendo molto più leggero.

L'uso del flicorno contralto è principalmente bandistico, ma è ormai usato di
rado in favore del corno, strumenti ai quali (assieme al trombone) viene
affidato il tipico accompagnamento in levare delle marce. In realtà il
flicorno contralto in Mib è, come molti altri strumenti, bistrattrato in
Italia ma molto usato all'estero, ad esempio nelle "brass band" anglosassoni
(con il nome di "tenor horn" o "alto horn"). Veniva spesso suonato anche nel
jazz.

Il flicorno contralto è citato con il nome di genis nel romanzo _Il pendolo di
Foucault_ di Umberto Eco: uno dei protagonisti, in gioventù, ambisce suonare
la tromba nella banda per poter suonare in piedi la fanfara introduttiva di
una marcia e fare così colpo su una certa ragazzina:

«…Il genis – mi disse Don Tico – è l'ossatura della banda, ne è la coscienza
ritmica, l'anima. La banda è come un gregge, gli strumenti sono le pecore, il
maestro è il pastore, ma il genis è il cane fedele e ringhioso che tiene al
passo le pecorelle. Il maestro guarda anzitutto al genis, e se il genis lo
segue, le pecorelle lo seguiranno…»

Con lo stesso nome è citato più volte nel romanzo "Almeno il cappello" di
Andrea Vitali

Altri progetti

