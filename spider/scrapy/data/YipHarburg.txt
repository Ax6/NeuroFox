**Edgar Yipsel "Yip" Harburg** , nato **Isidore Hochberg** e accreditato
spesso come **E.Y. Harburg** (Manhattan, 8 aprile 1896 – Hollywood, 5 marzo
1981), è stato un paroliere statunitense.

Tra i testi musicali più conosciuti da lui scritti vi sono _It's Only a Paper
Moon_ , _April in Paris_ , _Brother, Can You Spare a Dime?_ e _Happiness Is a
Thing Called Joe_ , _Over the Rainbow_ e _Salome_. Ha scritto tutti i testi
musicali del film _Il mago di Oz_ (1939), incluso quello di _Over the Rainbow_
, brano composto da Harold Arlen e interpretato da moltissimi artisti nel
corso della storia della musica. Per _Over the Rainbow_ ha vinto l'Oscar alla
migliore canzone nell'ambito dei Premi Oscar 1940. Ha ottenuto altre due
candidature in questa categoria dei Premi Oscar: nel 1944 e nel 1946.

Ha lavorato anche nel mondo di Broadway soprattutto a cavallo tra gli anni '40
e '50. Per il cinema ha scritto brani presenti o utilizzati in altri film,
oltre a _Il mago di Oz_ : tra questi _Tre pazzi a zonzo_ (1939), _Musetta alla
conquista di Parigi_ (1962) e _Sulle ali dell'arcobaleno_ (1968). Nel 1972 è
stato inserito nella Songwriters Hall of Fame. È deceduto a causa di un
incidente stradale all'età di 84 anni.

