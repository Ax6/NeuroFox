**Daryl Mark Stuermer** (Milwaukee, 27 novembre 1952) è un chitarrista e
bassista statunitense, noto come musicista itinerante dei Genesis e di Phil
Collins.

Daryl Stuermer nasce nel 27 novembre 1952 a Milwaukee, Wisconsin ed è uno
studente della St. Francis High School. Scoperto suonando con la sua band
Sweetbottom, a Milwaukee, Stuermer vince un'audizione per lavorare con il
violinista jazz Jean-Luc Ponty nel 1975, con il quale registrerà 4 album. Nel
1977, Stuermer, con insistenza da parte di Alphonso Johnson, è raccomandato
come sostituto di Steve Hackett.

Nel 1982, Stuermer segue il front-man dei Genesis, Phil Collins, come
chitarrista per la sua carriera solista. Così facendo, diventa da come Collins
lo definisce un "membro permanentemente part-time" dei Genesis, un "membro
permanente di tour e registrazioni" del nuovo gruppo di Collins. La
collaborazione giova ad entrambi, e Stuermer acquista il titolo di coautore di
molte canzoni di Collins. Stuermer ha registrato 6 album solisti, mentre nel
2002 pubblica un album live registrato durante la riunione dei Sweetbottom,
nella Shank Hall di Milwaukee. L'album "Go!" è pubblicato nel 2007: contiene
molte vecchie canzoni dal periodo dei Sweetbottom, e include partecipazioni di
Alphonso Johnson, Kostia, John Calarco, ed Eric Hervey. Stuermer ritorna con i
Genesis nel 2007, in occasione del loro _Turn It On Again: The Tour_ , il tour
che li vede sul palco riuniti dopo 15 anni dal distacco di Collins.

Stuermer utilizza una Fender Stratocaster per la maggior parte della sua
carriera con Phil Collins. Le chitarre più usate sono una _Candy Apple Red_ e
una _3 Tone Sunburst_ , ma suona anche il banjo nella canzone di Phil Collins
"The Roof Is Leaking". In aggiunta alla Fender Stratocaster, suona fino al
1978 anche un basso Gibson Thunderbird e chitarre elettriche Ibanez. Passa ad
una _Suntec Stratocaster_ dal 1980 al 1983 e usa un basso Shergold (1980), un
Fender Precision Bass nel 1981/1982, un basso _Status_ e una chitarra _Ibanez_
(1983-84), un basso e chitarra _Steinberger_ (1986-87), un basso Yamaha nel
1992 e anche nel 2007. Come nel 2007 usa attualmente anche una chitarra
elettrica _GodinLGXT_. Usa ancora la _Fender American Standard Stratocaster_ e
una _Fender Eric Clapton Signature Stratocaster_[1].

Il titolo è seguito dall'anno di pubblicazione e dalla casa discografica.

Altri progetti

