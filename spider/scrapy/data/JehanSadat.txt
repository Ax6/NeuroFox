**Jehan Sadat**[1] (in arabo:  جيهان السادات‎, _Jīhān al-Sādāt_ ,[2] (Il
Cairo, 29 agosto 1933) è la vedova di Anwar Sadat, ed è stata first lady
d'Egitto dal 1970 sino all'assassinio di Sadat nel 1981.

Di origini britanniche, Jehan (Jihan) Sadat ha conosciuto il futuro marito il
giorno del suo quindicesimo compleanno[3], e l'ha sposato un anno dopo, il 29
maggio 1949. Dalla loro unione sono nati quattro figli: Lubna Anwar al-Sadat,
Noha Anwar al-Sadat, Gamal Anwar al-Sadat e Jehan Anwar al-Sadat.

Jehan Sadat ha giocato un ruolo fondamentale nella riforma delle leggi sui
diritti civili in Egitto durante la fine degli anni settanta. Spesso chiamato
"Le leggi di Jehan", il nuovo statuto proposto dalla first lady, concesse alle
donne una serie di nuovi diritti, compresi quelli per gli alimenti e la
custodia dei figli in caso di divorzio.

Nel 1967 è stata la fondatrice del centro di riabilitazione _al-Wafāʾ wa amal_
( _Fede e speranza_ ) destinato ai veterani di guerra ed ai bambini menomati.
Infine è stata una delle principali sostenitrici nella formazione di Talla
Society, una cooperativa nella regione del Delta del Nilo che aiuta le donne
del luogo a diventare autosufficienti.

Ha guidato la delegazione egiziana alle conferenze internazionali delle donne
organizzate delle Nazioni Unite a Città del Messico e Copenaghen.

Nel 1993 ha ricevuto il _Community of Christ International Peace Award_ e nel
2001 il _PremioPearl S. Buck_.

Altri progetti

