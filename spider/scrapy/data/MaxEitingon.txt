**Max Eitingon** (Mogilëv, 26 giugno 1881 – Gerusalemme, 30 luglio 1943) è
stato uno psicoanalista tedesco, di origine bielorussa, che dopo 1933 emigrò
in Palestina.

Discendente di una ricca famiglia di ebrei di Bielorussia, allora nell'Impero
Russo, studiò medicina all'Università di Marburgo, laureandosi nel 1909.

Conobbe Sigmund Freud attraverso il suo insegnante universitario, Eugen
Bleuler, e, appassionatosi delle ricerche del fondatore della psicoanalisi,
entrò a far parte del consiglio direttivo del movimento psicoanalitico.

In collaborazione con Karl Abraham fondò, nel 1920, il _Policlinico
diBerlino_, che diresse e finanziò col suo ingente patrimonio familiare. La
formazione di nuovi psicoanalisti rimase il fondamento dell'impegno di
Eitingon, che si profuse nella ricerca di una standardizzazione
dell'insegnamento didattico.

Collaborò con Freud nella gestione della casa editrice fondata da
quest'ultimo, sovvenzionandola economicamente.

A seguito dell'inasprirsi della politica antisemita del governo guidato da
Adolf Hitler, Eitingon si trasferì negli ultimi anni della sua vita in
Palestina, allora territorio sotto mandato britannico, dove fondò e sviluppo
l' _Istituto Psicoanalitico Ebraico_ di Gerusalemme, oggi in Israele. Morì a
Gerusalemme nel 1943.

Altri progetti

