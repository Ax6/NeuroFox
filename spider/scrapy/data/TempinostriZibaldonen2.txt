Ercole Patti ( _Gli innamorati_ )  
Anton Germano Rossi ( _Scusi, ma..._ )  
Vasco Pratolini ( _Mara_ )  
Alberto Moravia ( _Il pupo_ )  
Marino Moretti ( _Scena all'aperto_ )  
Silvio D'Arzo ( _Casa d'altri_ )  
Giuseppe Marotta ( _Don Corradino_ )

Sandro Continenza ( _Gli innamorati_ )  
Alessandro Blasetti ( _Scusi, ma..._ )  
Alessandro Blasetti ( _Mara_ )  
Suso Cecchi d'Amico ( _Il pupo_ )  
Ennio Flaiano ( _Scena all'aperto_ )  
Giorgio Bassani ( _Casa d'altri_ )  
Sandro Continenza e Eduardo De Filippo ( _Don Corradino_ )  

_**Il bacio**_ , di Achille Campanile

_**Gli innamorati**_ , di Ercole Patti

_**Scusi ma...**_ , di Anton Germano Rossi

_**Mara**_

_**Il pupo**_

_**Scena all'aperto**_

_**Casa d'altri**_

_**Don Corradino**_

_**La macchina fotografica**_

_**Tempi nostri - Zibaldone n. 2**_ è un film a episodi del 1954 diretto da
Alessandro Blasetti. È il seguito di _Altri tempi - Zibaldone n. 1_.

Due innamorati si danno appuntamento al parco di notte; l'idillio del primo
momento è intenso, ma mentre il bacio si prolunga altri pensieri invadono la
mente dei due.

Due fidanzati, Carlo e Luisa, litigano: lui accusa lei di essere troppo
materialista e di amare in lui solo i suoi beni, dall'altro canto lei lo
accusa di non amarla negandole molto di ciò che chiede; alla richiesta di
Luisa di dare prova del suo amore buttandosi sotto un treno, Carlo acconsente.
Impaurita, lei lo ferma ristabilendo la serenità.

Una signora sposata porta ogni giorno l'amante in casa e si scambia effusioni
di fronte al marito, che acconsente la relazione dei due poiché il giovane è
un bravo ragazzo.

Vasco e Mara fanno conoscenza in trattoria, vanno insieme al cinema e,
trascorsa intimamente la serata, si innamorano. Lei gli confida che, essendo a
corto di denaro, intende provare a lavorare dalla mattina seguente in una casa
di tolleranza, ma lui la convince a desistere da tale proposito, per iniziare
a convivere con lui, che ha un impiego come insegnante, anche se la loro
situazione economica potrà essere difficile.

Due giovani sposi delle borgate romane si trovano in difficoltà economiche.
Lei vorrebbe lavorare, ma deve accudire il bambino che ha partorito da poco. I
due stabiliscono allora, a malincuore, di abbandonare il neonato in una
chiesa, ma la madre non sa decidersi sul luogo adatto ed infine anche il padre
ha qualche ripensamento.

Un uomo e una donna non più giovani, nobili decaduti, si reincontrano per caso
dopo molti anni in quanto recitano come comparse cinematografiche su una
carrozza in movimento. Durante la scena devono parlare, non uditi, di un tema
a loro piacimento. La scena va ripetuta più volte e così nasce l'occasione per
confidarsi delle cose che non si erano detti tanti anni addietro. Decidono
infine di sposarsi e fuggono via dal set a bordo della carrozza.

L'anziano prete di un paesino di montagna si accorge che la vecchia Zelinda è
da qualche tempo triste e pensierosa. Dopo molte insistenze, riesce a farsi
confidare quel che la poveretta ha nell'animo: vorrebbe porre fine anzitempo
alla sua faticosa e monotona vita. Mentre il sacerdote cerca animatamente di
distoglierla da questo proposito, scivola in un dirupo, ma Zelinda lo salva
tirandolo su.

Don Corradino, un conducente di mezzi pubblici, ama far la corte a molte
donne, il che gli causa delle inadempienze sul lavoro che non gli vengono
perdonate dal suo superiore Amedeo. Durante una corsa in autobus, la sua
giovane amica Nannì gli spiega di essere insoddisfatta del fidanzato Michele,
e gli fa capire di essere attratta da lui. Nell'episodio fa il suo esordio
cinematografico anche se non ha battute una giovanissima Luciana Paluzzi.

Una ragazza viene lasciata dagli amici in un locale dov'è allestito un gioco
con in palio una macchina fotografica. Un avventore la aiuta a vincere
l'ambito premio, quindi si allontana con lei dal locale senza pagare e le
chiede di mettersi in posa per provare la macchina fotografica, finché le
confessa di starle facendo la corte. Provano così, senza successo, a scattare
una fotografia insieme con l'aiuto dell'autoscatto di cui la macchina è
munita. Dopo vari tentativi, decidono di farsi scattare la foto da uno
sconosciuto che passa di lì per caso, il quale, dopo aver distratto i due
facendoli mettere in posa, scappa via con la macchina fotografica.

Esistono due versioni del film: quella originale della durata di 131 minuti
(che contiene anche i tre episodi scherzosi _Il bacio_ , _Gli innamorati_ e
_Scusi, ma..._ ) e quella ridotta di 92 minuti.

Altri progetti

