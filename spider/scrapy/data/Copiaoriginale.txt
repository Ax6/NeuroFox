_**Copia originale**_ ( _Can You Ever Forgive Me?_ ) è un film del 2018
diretto da Marielle Heller con protagonisti Melissa McCarthy e Richard E.
Grant.

La pellicola è l'adattamento cinematografico delle memorie _Can You Ever
Forgive Me? Memoirs of a Literary Forger_ di Lee Israel (1939-2014), biografa
e falsaria.

Dopo essere caduta in disgrazia, per pagare l'affitto la biografa Lee Israel
decide di contraffare delle lettere di alcuni scrittori e di varie celebrità
decedute. Quando le falsificazioni cominciano a sollevare dei sospetti, decide
di rubare le vere lettere dagli archivi delle biblioteche e di venderle
attraverso un ex detenuto incontrato in un bar, mentre l'FBI è in procinto di
fermare la truffa.

Nell'aprile 2015 il film prevede Nicole Holofcener alla regia e Julianne Moore
come protagonista,[1] ma nel luglio dello stesso anno la Moore esce dal
progetto.[2] Nel maggio 2016 Melissa McCarthy viene scelta per il ruolo della
protagonista, con Marielle Heller alla regia e la sceneggiatura di Nicole
Holofcener.[3]

Le riprese del film iniziano nel gennaio 2017 a New York e terminano il 2
marzo seguente.

Il primo trailer del film viene diffuso il 16 marzo 2018.[4]

Il film è stato presentato in anteprima mondiale al Telluride Film Festival il
1º settembre 2018 e la settimana seguente al Toronto International Film
Festival. È stato distribuito nelle sale cinematografiche statunitensi a
partire dal 19 ottobre 2018[5] ed in quelle italiane dal 28 febbraio 2019.[6]

Altri progetti

