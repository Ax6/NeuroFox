Il **Mauna Kea** è un vulcano di 4.207,3 m di altezza, in stato di quiescenza,
che si trova nell'isola di Hawaii. È il monte più alto della Terra se misurato
rispetto alla sua base, che si trova a quasi 5.761 m sotto il livello del
mare. Complessivamente, quindi, il Mauna Kea si eleva per 9.968,3 m, ben 1.118
m in più dell'Everest.[1]

In lingua hawaiiana, il nome "Mauna Kea" significa "montagna bianca", e si
riferisce al fatto che le cime del monte appaiono coperte di neve e ghiaccio,
tanto che sulle sue pendici è possibile sciare.

Grazie alla sua posizione isolata, all'altitudine e alla vicinanza
all'equatore, il Mauna Kea è considerato il miglior sito dell'emisfero
settentrionale della Terra per l'osservazione astronomica. Sulla sua sommità,
a un'altezza fra i 4.100 e 4.200 metri, si trova l'osservatorio di Mauna Kea,
dotato di numerosi telescopi, tra i quali alcuni dei più grandi del mondo.[2]

Altri progetti

