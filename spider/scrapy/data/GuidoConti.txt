**Guido Conti** (Parma, 24 gennaio 1965) è uno scrittore italiano.

È stato scoperto da Pier Vittorio Tondelli che lo ha pubblicato su _Papergang.
(Under 25 3.).Racconti_ , Transeuropa, 1990 ed ha pubblicato i suoi primi
racconti sulla rivista il _ClanDestino_. Fondatore della rivista letteraria
_Palazzo Sanvitale_ è stato direttore editoriale della casa editrice Monte
Università Parma (MUP) fino a dicembre 2010.

Il suo stile abbina descrizioni realistiche degli ambienti e delle atmosfere
padane con suggestioni surreali legate all'immaginario della sua terra. La sua
attività editoriale comprende la promozione della lettura e della scrittura.
Interessante il carteggio fra Cesare Zavattini ed Attilio Bertolucci ricordato
in _Un'amicizia lunga una vita. Carteggio 1929-1984_.

Ha vinto il Premio letterario Piero Chiara nel 1998 con _Il coccodrillo
sull'altare'_.[1] Ha vinto il premio Hemingway per la critica 2008 con
_Giovannino Guareschi, biografia di uno scrittore_. Ha pubblicato una ventina
di testi in print on demand per la scuola ed insegna tecniche della scrittura.

Ha ideato per due anni dal 1995 I Nuovi selvaggi, Ricomincia il racconto, le
condizioni del narrare oggi, seguito, l'anno dopo, da La vita della
letteratura è la vita dell'editoria? In collaborazione con l'editore Guaraldi
di Rimini. Dal 2003 insieme al Comune di Parma ha organizzato "Inchiostri
d'autore" giunto al sesto anno con personaggi e protagonisti della cultura
nazionale di oggi. È stato uno dei fondatori del Festival del racconto di
Carpi che si svolge nel primo fine settimana di ottobre a Carpi. Nel 2007 ha
progettato per il comune di Casalmaggiore gli incontri di
_Casalmaggiorenarra_. Nel dicembre del 2009, a Viadana, ha avuto il titolo di
_Governatore Ellittico_ presso il Collegio di Patafisica.

Per "Gazzetta di Parma" ha ideato e curato la collana: "Scrittori parmigiani
del '900" (2003), la collana per bambini "I grandi libri dei piccoli" (2004),
I grandi racconti della "Gazzetta di Parma" in 5 volumi (2006).

Per il "Corriere della Sera" ha ideato e curato la collana "La scuola del
racconto" in 12 volumi (2014):

Nada, Presso Muvi (Musei di Viadana), Mantova, 2010.

Il volo felice della cicogna Nilou, Casalmaggiore, Cremona, aprile del 2015.

Il volo felice della cicogna Nilou, Montesegale, Pavia, giugno del 2015.

Nilou, e i giorni meravigliosi dell'Africa, Libreria Mondadori, Parma, 2015.

