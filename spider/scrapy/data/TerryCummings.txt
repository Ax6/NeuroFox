**Robert Terrell "Terry" Cummings** (Chicago, 15 marzo 1961) è un ex cestista
statunitense, professionista nella NBA.

Dopo aver giocato a livello liceale per la Carver High School di Chicago,
Illinois è passato alla DePaul University, dove in 3 anni ha segnato 16,4
punti di media a partita. Finita la carriera NCAA è stato scelto nel draft NBA
1982 al primo giro con il numero 2 dai San Diego Clippers.

In 18 stagioni nella NBA ha segnato 16,4 punti di media e catturato 7,3
rimbalzi. Statisticamente la sua miglior stagione è stata l'annata d'esordio
1982-83, quando militando nei San Diego Clippers, ha segnato 23,7 punti di
media con 10,6 rimbalzi e si è aggiudicato il premio di Rookie of the Year.
Nel 1985 e nel 1989 è stato selezionato per l'All Star Game della NBA.

Anche suo figlio T.J. è un cestista e ha militato nella NBDL.

