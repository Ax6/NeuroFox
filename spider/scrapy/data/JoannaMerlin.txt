**Joanna Merlin** (Chicago, 15 luglio 1931) è un'attrice statunitense.

Joanna Merlin, nata Joann Ratne, ha fatto il suo debutto cinematografico ne _I
dieci comandamenti_ di Cecil B. DeMille. Nel 1961 debutta a Broadway come
interprete sostituta in _A Far Country_ , una commedia su Sigmund Freud. La
Merlin ha lavorato come direttrice del casting per varie produzioni di
Broadway collaborando con il compositore e paroliere Stephen Sondheim; alcune
tra le più conosciute sono _Follies_ , _A Little Night Music_ , _Pacific
Overtures_ , _Sweeney Todd_ e _Merrily We Roll Along_. Dal 1975, ha lavorato
regolarmente come attrice in lungometraggi, annoverando tra i suoi successi
_Hester Street_ (1975), _All That Jazz - Lo spettacolo comincia_ (1979),
_Saranno famosi_ (1980), _Urla del silenzio_ (1984) e _Mystic Pizza_ (1988).
La Merlin è apparsa in diversi episodi di _Law& Order - I due volti della
giustizia_, e negli ultimi anni è apparsa nel ruolo ricorrente del giudice
Lena Petrovsky in _Law& Order - Unità vittime speciali_.

