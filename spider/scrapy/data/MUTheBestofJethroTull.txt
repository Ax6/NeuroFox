_**M.U. - The Best of Jethro Tull**_ è una compilation della band progressive
rock inglese Jethro Tull, pubblicato nel 1976.

L'album è stato voluto dalla Chrysalis ed è stato pubblicato proprio mentre la
band era impegnata nelle registrazioni di Too Old to Rock 'n' Roll: Too Young
to Die!. Esso contiene 11 tracce delle quali una sola inedita ( _Rainbow
Blues_ , dalle sessioni di _War Child_ ) e una versione leggermente diversa di
"Aqualung", con un'altra pista vocale rispetto all'originale. Un disco dunque
adatto più che altro ai nuovi fan ma che fece storcere il naso a chi seguiva
il gruppo fin dagli esordi che si vide costretto a comperare un nuovo album
per riuscire ad entrare in possesso di quell'unico inedito. La sigla M.U. sta
per _Musicians Union_.

