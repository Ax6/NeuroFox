_**Homo Erraticus**_ è un concept album di Ian Anderson, pubblicato il 14
aprile 2014. Il disco segue la pubblicazione di _Thick as a Brick 2_ (2012),
riprendendo ancora una volta il personaggio di Gerald Bostock, fittizio alter
ego del leader dei Jethro Tull ed autore dei testi di _Thick as a Brick_
(1972).

Il 5 luglio 2013 Ian Anderson annunciò tramite il sito ufficiale dei Jethro
Tull[1] la realizzazione di un nuovo album solista. Il 23 novembre 2013 venne
rivelato che il titolo dell'album[2] sarà _Homo Erraticus_.

Nel 1972 i Jethro Tull pubblicarono il concept album _Thick as a Brick_ ,
basato su una poesia del bambino prodigio Gerald Bostock. Nel 2012 Ian
Anderson esplorò i diversi percorsi della vita che Bostock avrebbe potuto
intraprendere, nel concept album sequel _Thick as a Brick 2_. Con _Homo
Erraticus_ l' _enfant prodigio_ Gerald è tornato per davvero. Dopo 40 anni di
carriera politica, nel 2014 Bostock si è riunito nuovamente con Ian Anderson,
assumendo stavolta anche il ruolo di tour manager per una serie di concerti,
oltre che di autore di testi.

Il concept album racconta le strane fantasie successive la visita del
protagonista Gerald Bostock all' _Old Library Bookshop_ nel villaggio di
_Linwell_ , in cui si imbatte in un polveroso manoscritto inedito, scritto
dallo storico dilettante locale _Ernest T. Parritt_ (1873 -1928) dal titolo
"Homo Britanicus Erraticus". Nel manoscritto Ernest T. Parritt esamina gli
eventi chiave della storia britannica, con una serie di profezie che si
estendono fino ai giorni nostri e verso il futuro, con visioni, causate dal
delirio della malaria, di vite passate dei diversi personaggi protagonisti: un
nomade del neolitico, un fabbro dell'età del ferro, un monaco cristiano, un
oste del ristorante lungo un'autostrada ed il Principe Alberto.[3]

La copertina del disco, graficamente curata da Carl Glover, presenta l' _Homo
Erraticus_ con il volto coperto ed un cappello.

Il disco è un concept album definito dallo stesso Anderson musicalmente di
stile folk/prog/metal[4].

A partire dal 28 aprile 2014, l'intero disco venne eseguito nel tour mondiale
a sostegno di _Homo Erraticus_. La prima parte dello show vide l'esecuzione di
tutti i brani dell'album; la seconda parte fu incentrata invece su di una
selezione di canzoni dal repertorio dei Jethro Tull, aggiornati con video e
teatralità.

Lato A

Lato B

Lato A

Lato B

