Nell'ambito della biologia e dell'ecologia, il termine **ambiente** indica
tutto ciò con cui un essere vivente entra in contatto influenzandone (in
maniera positiva o negativa) il ciclo vitale.[1]

L'insieme correlato dell'ambiente e di tutti gli organismi che lo popolano
(incluso l'organismo al quale l'ambiente si riferisce) definisce quello che
viene detto un "ecosistema".[2]

Il termine ambiente viene inoltre utilizzato in senso più ampio non solo in
riferimento ad un singolo organismo, bensì a tutti gli organismi che vivono
sul pianeta Terra. In questo senso dunque non ci si riferisce più ad una zona
circoscritta bensì all'intero pianeta e alle sue particolari caratteristiche
che permettono l'esistenza della vita.

Nell'uso comune, "scienza ambientale" ed "ecologia" sono spesso usati in modo
intercambiabile, ma tecnicamente, l'ecologia si riferisce solo allo studio
degli organismi e delle loro interazioni tra loro e il loro ambiente.
L'ecologia potrebbe essere considerata un sottoinsieme di scienze ambientali,
che potrebbe anche riguardare questioni di natura puramente chimica o di
salute pubblica (ad esempio), per cui è improbabile che gli ecologi studino.
In pratica, vi è una considerevole sovrapposizione tra il lavoro degli
ecologisti e di altri scienziati ambientali.

Il National Center for Education Statistics negli Stati Uniti definisce un
programma accademico in scienze ambientali come segue:[3]

Le componenti che caratterizzano un ambiente rispetto ad uno specifico
organismo sono:

All'interno dello stesso ambiente, è possibile distinguere tra fattori biotici
("vitali") e fattori abiotici ("senza vita").[1]

La complessa interazione fra questi fattori ambientali e gli esseri viventi si
definiscono un ecosistema. È quindi fondamentale che il sistema venga
mantenuto in equilibrio per preservare gli ecosistemi e la vita.

L'ambiente biotico corrisponde alle componenti dell'ambiente che riguardano
altri esseri viventi (della stessa specie o di una specie differente) a
contatto con l'organismo al quale l'ambiente si riferisce.[1] In particolare
quando si parla di ambiente biotico ci si riferisce agli altri esseri viventi
presenti nell'ambiente e alle relazioni che questi hanno con l'organismo in
questione, tra cui: competizione, predazione, parassitismo, relazioni sociali,
familiari e sessuali.[1]  
Gli organismi che fanno parte di un ambiente si distinguono in organismi
produttori (vegetali), consumatori (animali) e decompositori (funghi e
batteri).

L'ambiente abiotico è invece costituito dalle componenti dell'ambiente "non
viventi", tra cui: l'acqua, l'aria, i minerali, il clima, la morfologia della
crosta terrestre e la natura del suolo.[1]

Allo scopo di definire il rapporto tra l'ambiente e le specie che vivono in
esso, un ambiente condiviso da una singola specie o da varie specie associate
tra loro viene detto "biotopo",[2] mentre l'insieme degli organismi viventi
che popolano un determinato spazio è detto "biota".[2]

I rapporti tra le specie che vivono all'interno di uno stesso ambiente o
biotopo possono essere differenti:[4]

Si parla inoltre di "neutralismo" quando non esiste un rapporto tra le specie,
ovvero quando esse non interagiscono tra loro.

Vengono detti "fattori limitanti" quelle condizioni senza cui un organismo non
può vivere.

La natura spesso usa i fattori limitanti per impedire che una determinata
popolazione si sviluppi a tal punto da raggiungere livelli non sostenibili. Si
parla in questo caso di "resistenza ambientale" per riferirsi a tali fattori
grazie ai quali l'ambiente si protegge dagli effetti di sovrappopolazione
della specie in questione. Tali fattori limitanti possono essere di tipo
fisico (ad esempio: temperatura, umidità e presenza di precipitazioni) oppure
di tipo chimico (ad esempio: presenza di gas atmosferici e di sostanze
nutrienti).[4]

Al fine di evidenziare e studiare gli effetti dell'uomo sull'ambiente
circostante, si è soliti distinguere tra "ambiente naturale" e "ambiente
costruito".[5]

In particolare si parla di ambiente naturale per riferirsi ad un ambiente che
non ha subito modifiche da parte dell'uomo o se le modifiche subite sono tali
da conservarne il suo aspetto e le sue funzionalità originarie, mentre si
parla di ambiente costruito riferendosi ad un ambiente "artificiale", cioè le
cui caratteristiche sono diretta conseguenza dell'attività umana.

L'ambiente naturale in cui vivono tutti gli organismi della stessa specie è
detto habitat. Con tale termine si indica quindi il luogo o l'area geografica
le cui caratteristiche fisiche, abiotiche e biotiche possono permettere a una
popolazione della specie in questione di vivere e svilupparsi. Esso è un
sistema aperto, capace di autoregolarsi e di mantenere un equilibrio dinamico,
all'interno del quale si verificano scambi di energia e di informazioni.

I termini _microhabitat_ o _microambiente_ indicano i dintorni immediati ed
altri fattori fisici di una pianta o di un animale specifici all'interno del
relativo habitat.

Un bioma è l'insieme della flora e fauna che vivono in un habitat ed occupano
una determinata area geografica.

Il bioma è individuato in base al tipo di vegetazione dominante, che dipende
dalle condizioni climatiche, dalla morfologia della superficie e dalla natura
del suolo.

La suddivisione della Terra in biomi è una semplificazione in quanto esistono
numerosi ambienti con caratteristiche miste, soprattutto nelle zone di
passaggio da un ambiente ad un altro.

I principali biomi individuabili sulla Terra sono:

regioni polari

tundra artica

taiga

foresta temperata

steppa continentale

foresta pluviale

Macchia mediterranea

foresta monsonica

deserto arido

deserto

steppa subtropicale

deserto semiarido

prateria

savana

foresta tropicale asciutta

tundra alpina

alta montagna

Le caratteristiche dell'ambiente (inteso nel senso più ampio) sono cambiate
fortemente nel corso della storia geologica della Terra (deriva dei
continenti, glaciazioni e mutamenti climatici connessi), ma nell'attuale epoca
(era olocenica o postglaciale) questi cambiamenti non sono stati
significativi, se si esclude la pressione ambientale esercitata dall'uomo
negli ultimi secoli.

L'attività umana ha profondamente modificato nei secoli l'ambiente, creando
città, utilizzando risorse, modificando il paesaggio, inserendo nuove specie
in regioni in cui prima erano assenti.

Questa interferenza nei fattori ambientali ha portato allo sviluppo di
problematiche come:

Per gli ambientalisti la tutela dell'ambiente è un obiettivo politico
prioritario e urgente. Il danneggiamento dell'ambiente associato ad attività
umane, in particolare all'inquinamento e alla cattiva gestione delle risorse
crea danni irreversibili alla biodiversità del pianeta con la scomparsa di
molte specie, dei relativi ecosistemi e il rischio di un collasso generale che
renda il pianeta invivibile anche per la specie-uomo.

Nei primi anni del XXI secolo si va affermando l'idea che la vita di tutti gli
esseri viventi, uomo compreso, è strutturalmente legata alla vita di ogni
altra specie e alla persistenza delle condizioni fisico-climatiche che
permettono lo scambio vitale di risorse fra gli esseri viventi. Ad esempio, in
riferimento al ciclo dell'aria, con la luce, per fotosintesi, gli alberi
producono ossigeno, gli animali restituiscono loro indispensabile anidride
carbonica.

L'ecologia studia precisamente le interrelazioni fra le risorse vitali di
tutte le specie - animali e vegetali \- e le relative condizioni geoclimatiche
(tra cui la disponibilità di luce, aria, suolo e acqua).

L'idea fondamentale è quella che il pianeta Terra debba la propria "fortuna
biologica", cioè il proprio ambiente naturale, ad un insieme di delicati
equilibri millenari che l'uomo dovrebbe cercare di turbare il meno possibile.
L'ambiente, la biosfera terrestre, è la somma di tutti gli habitat di ogni
specie vivente, è l'insieme di molti diversi ecosistemi che si scambiano
risorse vitali. La distruzione di ogni singola specie porta dunque danno al
relativo habitat o ecosistema. Peggio ancora: la perdita di ogni singolo
habitat porta irreparabilmente danno all'intera biosfera del pianeta Terra.

Alcune tra le più importanti associazioni per la tutela dell'ambiente attive
in ambito internazionale sono:

Nel territorio italiano sono inoltre presenti:

Altri progetti

