**Yōichi Takahashi** (高橋 陽一 _Takahashi Yōichi_?; Tokyo, 28 luglio 1960) è un
fumettista giapponese, noto soprattutto per _Holly e Benji_ ( _Capitan
Tsubasa_ ).

È sempre stato un appassionato di sport, ma gli piace soprattutto il calcio.
Fin da piccolo gli piaceva disegnare e finito il liceo decise di mostrare dei
suoi disegni a una casa editrice. Iniziò così la sua carriera come mangaka.
Nel 1979 fu assunto come assistente dal mangaka Shinji Hiramatsu. Nel
frattempo disegnò alcune brevi storie a fumetti che vennero pubblicate su
Shōnen Jump della Shūeisha. Tra queste ricordiamo _Yujo no eleven_ , _Bancho
Keeper_ (che vinsero entrambi il premio mensile nuove proposte di Shōnen Jump)
e soprattutto _Captain Tsubasa_ che vinse il premio mensile opera scelta.

In seguito al successo del breve fumetto _Captain Tsubasa_ (circa 30 pagine)
l'autore decise di fare una serie intera sulle avventure calcistiche di Oliver
Hutton (Tsubasa Ozora, il protagonista del fumetto) e così nel 1981 venne
pubblicato il primo capitolo della serie che lo farà diventare famoso: _Holly
e Benji_ ( _Captain Tsubasa_ ). _Captain Tsubasa_ ottenne un grandissimo
successo, tanto che la serie è ancora in corso di pubblicazione.

Il 1983 l'eccezionale successo ottenuto dal manga spinse la Toei animation a
commissionare alla Tsuchida Production la produzione dell'anime, che ebbe
molto successo sia in Giappone sia all'estero, e diede un forte impulso allo
sviluppo del calcio nel Sol Levante. In Italia l'anime fu trasmesso sulle reti
Mediaset con il nome di _Holly e Benji_.

Oltre a Captain Tsubasa ha disegnato altri manga sportivi:

Ha realizzato anche alcune storielle brevi:

Tutte queste storie brevi poi sono state inserite come riempitivo insieme allo
speciale di Captain Tsubasa _Boku wa Taro Misaki_ , nel volume _Boku wa Taro
Misaki_ ( _Io sono Taro Misaki_ ).

Successivamente Takahashi ha ideato altre serie sul calcio, nessuna delle
quali ha tuttavia eguagliato il successo di _Captain Tsubasa_ :

Si possono notare in tutte le sue serie i valori tradizionali della cultura
giapponese come l'amicizia, cameratismo, lotta leale, devozione, rispetto.

Takahashi ama anche il karate, lo skateboarding, e la pesca; grazie alla sua
fama ha potuto intervistare campioni come Franco Baresi, Ruud Gullit e
Alessandro Del Piero per la rivista Shōnen Jump.

Altri progetti

