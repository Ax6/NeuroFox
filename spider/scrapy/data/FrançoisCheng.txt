**François Cheng** (程抱一T, "Colui che comprende l'Unità") (Nanchang, 30 agosto
1929) è uno scrittore, poeta e calligrafo cinese naturalizzato francese. È
diventato cittadino francese nel 1971.

Nato in una famiglia di letterati (i suoi genitori furono tra i primi borsisti
cinesi negli USA, e il padre partecipò alla fondazione dell'UNESCO come
specialista in Scienze dell'educazione), arrivò in Francia nel 1949, senza
conoscere una parola di francese, esule dalla sua patria e spinto dalla
passione per la cultura francese. È entrato nella carriera universitaria a
partire dagli anni sessanta, all' _École des langues orientales_ ,
cimentandosi anche in traduzioni di poesia, e traducendo in cinese Baudelaire,
Rimbaud, Apollinaire, Char e Michaux.

Naturalizzato francese nel 1971, ha cominciato a pubblicare in francese
abbastanza tardi, inizialmente sulla pittura cinese, poi anche opere di
poesia. Successivamente, valutando di aver raggiunto l'esperienza sufficiente,
è passato a scrivere romanzi.

Nel 2001 François Cheng è stato insignito del _Grand Prix de la francophonie_
dell'Académie française. Il 13 giugno 2002 è diventato il primo asiatico
eletto tra i membri dell'Académie française. È membro dell' _Haut Conseil de
la Francophonie_.

Nel 2007 è stato insignito della laurea honoris causa in Lingue e Letterature
Straniere dall'Università degli Studi di Bergamo.

Altri progetti

