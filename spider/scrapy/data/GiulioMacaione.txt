**Giulio Macaione** (Catania, 11 novembre 1983) è un fumettista e illustratore
italiano.

È nato nel 1983 a Catania e cresciuto a Palermo, vive a Bologna dove si è
diplomato in pittura all'Accademia di Belle Arti. Dopo aver vinto la terza
edizione del concorso "Otto tavole per Mondo Naif" (indetto da Kappa Edizioni
in collaborazione con Fumo di China) debutta su Mondo Naif 25 con il corto
"Mortén". Sempre con Kappa pubblica i graphic novel "The Fag Hag" (2008) e
"Innamorarsi a Milano" (2010), entrambi su testi di Massimiliano De Giovanni.

Per Comma 22 pubblica "Ofelia" (2013), serializzato sul web e poi raccolto in
volume. Il volume è stato tradotto anche in Francia nel 2014 da Editions
Physalis. Per Renbooks esce "I colori del vicino" (2014), spin off di Ofelia.

Per Bao Publishing pubblica i graphic novel "Basilicò" (2016) e "Stella di
Mare" (2018). Quest'ultimo viene tradotto per il mercato francese da Editions
du Long Bec ("Étoile de mer", 2019).

Macaione pubblica alcune storie autoprodotte: "La Fine dell'Estate" (2016),
"Nel Buio tra gli Alberi" (2017), partecipa all'antologia "Melagrana" di
Attaccapanni Press con la soria "7" (2017), "Una Mattina Qualunque (2019).

Nel 2018 esce negli Stati Uniti il suo primo graphic novel per il mercato
americano, "Alice: from dream to dream", pubblicato dalla casa editrice
californiana BOOM! Studios e nominato dalla New York Public Library tra i
"Best Books for Teens[1]" del 2018. L'edizione italiana "Alice: di sogno in
sogno" esce a Novembre 2019 per Bao Publishing.

