**Mujik Park** , (Boichi, ボイチ, 박무직) (Seul, 29 gennaio 1973), è un fumettista
sudcoreano che vive e lavora in Giappone.

Mujik Park alias Boichi, è un mangaka di origine coreana (Seul, Corea del Sud)
che attualmente risiede in Giappone. Si è laureato in fisica ed è un
appassionato di fotografia e della cucina di classe.

Boichi ha iniziato la sua carriera disegnando manhwa nel suo paese d'origine,
e successivamente ha cominciato a lavorare per il mercato giapponese. La sua
prima pubblicazione è un manga shōjo, nell'anno 1993. _Hotel: Since 2079_ ,
opera autoconclusiva di circa 50 pagine, determinerà la conoscenza dell’autore
a livello nazionale, fama esplosa poi nel 2006 con il suo capolavoro: _Sun Ken
Rock_.

Fra le sperimentazioni dell’autore vi è stato il genere _hentai_ , che ha dato
vita al manga (volume unico) _Lovers in Winter_. La produzione dell’autore si
caratterizza di varie opere autoconclusive, di cui la maggior parte raccolte
in _Hotel_ e _Space Chef Caesar_.

Importante sottolineare che Boichi si avvale continuamente della sua passione
verso la fotografia per costruire le ambientazioni e le scene di combattimento
dei suoi manga: a questo scopo spesso si fa aiutare dagli assistenti, suoi
“modelli”.

In Italia molte delle sue opere sono state portate dalla Planet Manga (
_Hotel_ , _Raqiya_ , _H.E - The Hunt for Energy_ , _Trigun - Multiple Bullets_
), dalla J-Pop ( _Sun Ken Rock_ , _Wallman_ , _Space Chef Caisar_ , _Yumin:
Hot & Spicy!_) e dalla Star Comics ( _Terra Formars Gaiden - Asimov_ ).

Nel 2011 a Lucca Comics & Games ha vinto il Gran Guinigi per la miglior storia
breve con _Tutto questo è stato fatto per il tonno_ , pubblicata in italiano
da Planet Manga all'interno del volume unico _Hotel_ assieme ad altre quattro
sue storie brevi[1].

Altri progetti

