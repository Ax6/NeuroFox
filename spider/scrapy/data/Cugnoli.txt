**Cugnoli** ( _Cùnnele_ in abruzzese[3]) è un comune italiano di 1 434
abitanti[2] della provincia di Pescara in Abruzzo, a circa 30 km dal
capoluogo.

La notizia più antica riguardante Cugnoli risale al 1111, quando i Signori del
castello, i fratelli Oderisio e Pagano, sono presenti ad una convenzione
tenutasi in questo anno nell'Isola della Pescara presso l'Abbazia di San
Clemente a Casauria per ridisegnare il nuovo assetto geo-politico dell'area,
successivo all'arrivo ed all'insediamento dei Normanni[4]; nel 1173 furono
censite 36 famiglie del luogo; il paese fornì a re Guglielmo II il Normanno
tre militari e sei serventi. Successivamente passò come feudo a Bartolomeo
Chiusano.

Testimonianze del suo passato provengono dall'antico castello, del quale resta
solo la parte anteriore. Fino a pochi anni fa si ripeteva l'antica usanza di
apporre una crocetta di cera sull'architrave residuata alla porta d'ingresso
del castello, come buon auspicio per la salvaguardia dello stesso castello,
nel quale si identificava la buona sorte del paese intero.

Di grande pregio artistico la chiesa di Santo Stefano, del XIII secolo,
rifatta nel '600. Il pulpito è di eccellente fattura, fu fatto costruire
dall'abate Rainaldus ed affidato al «magister» Nicodemus da Guardiagrele, lo
stesso autore dell'ambone di Moscufo. Nella prima cappella si trova un gruppo
ligneo dorato e policromo dell'Annunciazione, formato dalla Vergine e
dall'Arcangelo Gabriele.

Abitanti censiti[5]  

La collocazione del paese in una zona collinare, favorisce la produzione di
olive, uva e cereali.

La principale squadra di calcio della città è l' _A.S.D. Cugnoli_ che milita
nel girone C abruzzese di 2ª Categoria. Il 26 aprile 2015 viene promossa in 1
Categoria.

Altri progetti

