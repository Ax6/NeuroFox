**Julie Maroh** (Lens, 1985[1]) è una fumettista francese. È autrice, tra gli
altri, del romanzo grafico _Il blu è un colore caldo_ , vincitore del premio
del pubblico al Festival d'Angoulême 2011.

Dopo la maturità in arti applicate ottenuta all'ESAAT di Roubaix, Julie Maroh
ha continuato i suoi studi a Bruxelles, dove ha ottenuto due diplomi, uno in
arti visive (opzione fumetto) all'Institut Saint-Luc e uno in
litografia/incisione all'Académie Royale des Beaux-Arts[2].

Dal 2008 al 2010, ha animato un blog di fumetto con lo pseudonimo di Djou[3].

