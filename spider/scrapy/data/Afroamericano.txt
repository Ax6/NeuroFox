**Afroamericano** è la traduzione letterale di _Afro-American_ o _African-
American_ , appellativo composto da africano e americano.

Nell'accezione statunitense, _afroamericano_ è una persona anglofona e
cittadino degli Stati Uniti che abbia ascendenti neri, nella maggioranza dei
casi vittima in passato di schiavitù, provenienti dal continente africano, con
l'esclusione comune degli africani arabi o magrebini (africani di origine
nordafricana provenienti da: Egitto, Libia, Marocco, Algeria e Tunisia) e
degli americani neri non statunitensi (es. brasiliani neri o giamaicani neri).
Nel 2017 il 14,1% della popolazione, per un totale di 45.789.188 cittadini, si
considera afroamericano.[1]

Per i suddetti motivi gli statunitensi neri ma originari dell'America Latina,
gli statunitensi originari dell'Africa settentrionale, e i bianchi e gli
indiani originari dell'Africa (ad esempio del Sudafrica o Madagascar) non sono
soliti definirsi _African-American_. Di solito, l'appellativo _African-
American_ non si riferisce agli statunitensi neri in generale, bensì solo ai
discendenti degli schiavi africani portati negli Stati Uniti che non sanno da
dove provengono precisamente nell'Africa o non sanno da quale paese i loro
ascendenti provengono in generale, e perciò hanno creato una propria cultura
particolare negli Stati Uniti. Per esempio, i recenti immigranti neri o i
discendenti di recenti immigranti neri dall'Africa o dai Caraibi non sono
necessariamente _African-American_ negli Stati Uniti, a meno che non si
identifichino con il termine. Anzi, questi immigranti o i loro discendenti
sono meglio classificati secondo gli appellativi che rappresentano i loro
propri paesi di origini o le loro appartenenze etniche (es. _Ghanaian-
American_ ["ghanese-americano"], _Kenyan-American_ ["keniota-americano"],
_Jamaican-American_ ["giamaicano-americano"], _Haitian-American_ ["haitiano-
americano"]).

Fu Malcolm X a prediligere il termine _African-American_ , perché lo
considerava più corrispondente alla propria visione politico-culturale di
_"Africani che vivono in America"_.

Il termine "afro" negli Stati Uniti assunse anche accezioni di costume,
proprio dagli anni settanta in poi, quando finì per rappresentare una
voluminosa acconciatura di capelli esibita da molti neri come Jimi Hendrix e
Angela Davis.

Il termine _African-American_ ritrovò maggiore fortuna a partire dagli anni
ottanta, quando leader come Jesse Jackson vollero puntare sulla peculiarità
propria dei neri discendenti dagli schiavi condotti nelle colonie inglesi
nordamericane del 1700.

La seguente tabella sulla popolazione afroamericana negli Stati Uniti nel
corso del tempo mostra come i neri, in termini percentuali della popolazione
statunitense totale, siano diminuiti sino al 1930 e da allora siano in
crescita.

Nel 1990 la popolazione afroamericana raggiunse i 30 milioni e rappresentava
il 12% della popolazione degli Stati Uniti, quasi la stessa percentuale del
1900.[3]

Tim Duncan

Meek mill

Altri progetti

![United
states.svg](//upload.wikimedia.org/wikipedia/commons/thumb/a/a4/United_states.svg/200px-
United_states.svg.png) ![United States - Location Map \(2013\) - USA -
UNOCHA.svg](//upload.wikimedia.org/wikipedia/commons/thumb/7/71/United_States_-
_Location_Map_%282013%29_-_USA_-_UNOCHA.svg/200px-United_States_-
_Location_Map_%282013%29_-_USA_-_UNOCHA.svg.png)

