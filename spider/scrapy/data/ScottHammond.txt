**Scott Hammond** (Bristol, 4 giugno 1973) è un batterista e percussionista
inglese. Suona nella band solista di Ian Anderson[1] dal 2010 ma ha
collaborato anche con i Jethro Tull[2]; è stato descritto come "un batterista
Jazz con influenze Rock"[3]..

Nato a Bristol in Inghilterra, iniziò gli studi di batteria a 14 anni[4] e,
successivamente, studiò al "The City of Leeds College of Music" per tre anni.

Nel 2012 ha partecipato alla realizzazione dell'album di Ian Anderson _Thick
as a Brick 2_[5], sequel dello storico album dei Jethro Tull _Thick as a
Brick_ (1972) e nel 2014 è nuovamente presente nel sesto disco solista di
Anderson _Homo Erraticus_.

In un'intervista Hammond disse:"Non mi descriverei come un batterista
principalmente prog rock anche se è ovviamente parte di quello che faccio. Le
mie radici rock sono basate su band come Deep Purple, anche se ho sempre amato
l'ascolto di Minstrel in the Gallery dei Jethro Tull quando ero un
adolescente."[6]

I principali generi nei quali Hammond si è cimentato sono il jazz e il funk.
Gli artisti con cui ha collaborato includono Ruth Hammond, Bruce Dickinson,
Greg Lake, Justin Hayward, Tina May, Gilbert O'Sullivan, Herb Geller, Bobby
Wellins, Pee Wee Ellis, Phil King e Limahl.

Hammond vive a Bristol in Inghilterra con la moglie Ruth Hammond (anch'essa
musicista) e i loro due figli.

