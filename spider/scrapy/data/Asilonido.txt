Con **asilo nido** (in Italia anche **nido d'infanzia** ) si intende la
struttura educativa destinata ai bambini di età compresa tra 1 anno e i 3 anni
e che precede l'ingresso alla scuola dell'infanzia (o scuola materna).

Le esperienze originali riconducibili agli attuali asili-nido (e scuole per
l'infanzia) risalgono al XVIII secolo, e tra queste la prima è attribuita al
filantropo e riformatore sociale Robert Owen, che aprì una scuola per
l'infanzia a New Lanark, in Scozia. A Friedrich Fröbel è riconosciuta la
paternità del nome "Kindergarten", con cui ribattezzò nel 1840 la sua "Scuola
di giochi ed attività" fondata nel 1837 in Turingia (Germania). Le educatrici
formate da Froebel aprirono Kindergarten in Europa e nel mondo.

In Italia, il 17 giugno 1850 a Milano viene fondato il primo asilo nido
"Ricovero per lattanti" per i figli delle operaie, istituzione laica e
gratuita, grazie alla filantropa Laura Solera Mantegazza e a un gruppo di
studiosi che denunciano il fenomeno dell'abbandono minorile. Altri asili-nido
verranno fondati successivamente a Milano, e nella stessa città, grazie a
questi interventi, verrà abolita, nel 1868, la Ruota degli esposti, dove i
bambini venivano abbandonati. Il regime fascista istituisce nel 1925 l'Opera
Nazionale Maternità e Infanzia, che ha come obbiettivi la difesa ed il
potenziamento della famiglia e della natalità. L'opera sostiene le madri
bisognose e indigenti, promuove la diffusione di conoscenze scientifiche
riguardo alla puericultura e istituisce la creazione di asili nido, con
carattere assistenziale, nelle fabbriche in cui lavorano più di 50 donne. Tra
i primi esempi di asili nido aziendali, sostenuti da istituzioni fasciste,
spicca l'asilo della Filanda Maiani di Forlì, che nasce (prima ancora
dell'Opera Nazionale Maternità e Infanzia) il 1º marzo 1923, con l'appoggio
del Fascio Femminile[1].

La legge che istituisce gli asili nido veri e propri[ _non chiaro_ ] è però
del 1971, ed è la legge 1044/71, che definisce il nido come un "servizio
sociale di interesse pubblico". La sua funzione è però ancora solo
assistenzialistica, e non viene fatto cenno alle potenzialità educative di un
asilo nido.

L'asilo nido è una istituzione di carattere assistenziale ed educativo
derivante da esigenze della società moderna: la madre, pur avendo il diritto
di usufruire di periodi di assenza dal lavoro per il primo anno di vita del
bambino, ha spesso difficoltà a provvedere all'assistenza del piccolo; qui si
inserisce il nido, che le viene in aiuto accogliendo minori dai sei mesi ai 3
anni di età.

La capienza di ogni asilo dovrebbe corrispondere ad un massimo di 60-70 posti,
mentre quella minima è di 25. Le zone in cui gli asili dovrebbero sorgere sono
quelle a maggiore densità di popolazione. Le finalità dell'asilo nido sono
sostanzialmente tre:

Gli asili sono normalmente realizzati in strutture preferibilmente monopiano
di contenuta dimensione (difficilmente ospitano più di 60-70 bambini),
realizzati su lotti autonomi con ampia area verde a disposizione.

Gli asili sono concepiti in funzione dello specifico progetto educativo; tra
gli spazi essenziali si possono richiamare:

Le sezioni sono il cuore dell'asilo e sono normalmente divise tra lo spazio
principale per il gioco e le attività e lo spazio per il riposo o per attività
tranquille. Per quanto possibile, ogni sezione è in diretta continuità con le
aree esterne (in genere per mezzo di grandi vetrate), anch'esse attrezzate per
attività formative e ludiche; anche per questo motivo è preferito sviluppare
le sezioni al piano terreno, allo stesso livello delle aree verdi circostanti.

Esistono, ad oggi, diverse interpretazioni del servizio che offrono sul
territorio nazionale analoghi supporti educativi nati dal servizio di Asilo
nido: Nido famiglia, educatrice familiare, Micro nido, Nido aziendale, Centro
infanzia e il nido integrato.

Altri progetti

