**Nino Baragli** , all'anagrafe **Giovanni Baragli** (Roma, 1º ottobre 1926 –
Roma, 29 maggio 2013), è stato un montatore italiano.

Nipote del montatore Eraldo Da Roma, era in attività dal 1944 ed è stato il
montatore cinematografico di più di duecento film fino al 1996.

Nino Baragli, uno dei più grandi montatori del cinema italiano, attraversa la
storia del montaggio in Italia. Ha iniziato alla fine degli anni '40: ha
montato i film di Pier Paolo Pasolini, Luigi Comencini, Mauro Bolognini,
Bernardo Bertolucci, Francesco De Robertis e altri. Veniva da una piccola
parentesi nel campo della fotografia. Anch'egli ha cominciato da operatore.

Nel 1944 la sorella di Nino Baragli aveva seguito al nord suo marito Carlo
Bellero, operatore del film _Alfa Tau!_ di Francesco De Robertis. Erano
rimasti al nord all'epoca del governo di Salò e si trovavano nei teatri di
posa della _nuovaScalera_ a Venezia, ove si era trasferita la casa di
produzione, che cercava di portare a termine la produzione del film _Marinai
senza stelle_.

Carlo Bellero faceva l'operatore e Nino Baragli raggiunse Venezia e cominciò
da aiuto-operatore: caricava e scaricava gli châssis. Non c'erano macchine di
primo ordine: erano _Arriflex_ , facili da caricare. Poi dette una mano al
regista pugliese Francesco De Robertis che si faceva il montaggio da solo,
stava seduto alla moviola, tagliava, attaccava, proprio come un montatore.
C'era una ragazza che faceva da assistente, non si numerava la pellicola, non
si trovavano mai i tagli. [1]

Molto conosciuta è la sua collaborazione con il regista italiano Sergio Leone:
Baragli infatti ha partecipato ai film leoniani _Il buono, il brutto, il
cattivo_ , _C'era una volta il West_ , _Giù la testa_ e il gangster movie
_C'era una volta in America_.

Baragli ha inoltre collaborato attivamente con il regista Federico Fellini.

Nino Baragli ha ricevuto due David di Donatello come miglior montatore:

Altri progetti

