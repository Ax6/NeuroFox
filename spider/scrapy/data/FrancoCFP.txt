Il **franco CFP** (in francese: _franc Pacifique_ o _franc CFP_ ) è la valuta
usata nei territori d'oltremare francesi della Polinesia francese, di Wallis e
Futuna e della Nuova Caledonia. Il codice ISO 4217 è **XPF**.

La sigla _CFP_ stava in origine per _Colonies françaises du Pacifique_ ,
("Colonie francesi del Pacifico") mentre oggi significa _Change franc
Pacifique_ ("Cambio Franco Pacifico").

Il franco CFP fu creato nel dicembre 1945, contemporaneamente al franco CFA.
Quando la Francia ratificò gli accordi di Bretton Woods nel dicembre 1945, il
franco francese fu svalutato da 200 franchi = 1 sterlina britannica a 480
franchi = 1 sterlina. Furono create nuove valute per le colonie francesi per
risparmiare loro la forte svaluazione. René Pleven, il ministro delle finanze
francese affermò che: "Mostrando la propria generosità e disinteresse la
Francia metropolitana, volendo non imporre alla proprie figlie lontane le
conseguenze della propria povertà, sta fissando tassi di cambio diversi per le
sue valute." Il franco CFP non svalutò rispetto alla sterlina ed al dollaro
statunitense, arrivando così ad un tasso di cambio di 2,4 franchi francesi = 1
franco CFP. Nel gennaio e nell'ottobre 1948 e nuovamente nell'aprile 1949, il
franco francese fu nuovamente svalutato e furono fissati nuovi cambi con il
franco CFP per mantenere il valore fissato in precedenza. Nel settembre 1949
la sterlina fu svalutata rispetto al dollaro ed il cambio fisso del franco CFP
con la sterlina fu abbandonato a favore di un tasso di 5,5 franchi francesi =
1 franco CFP. I tassi di cambio tra le due monete furono:

Nel 1960 in Francia fu introdotto il nuovo franco (dal valore di 100 vecchi
franchi) ed il tasso di cambio con il franco CFP di conseguenza divenne di
0,055 franchi francesi = 1 franco CFP. Il franco CFP era emesso dall'
_Institut d'émission d'outre-mer_ (I.E.O.M., "Istituto d'emissione
d'oltremare") dal 1967. Lo I.E.O.M. ha la sua sede principale a Parigi.

La moneta fu inizialmente emessa in tre distinte forme per la Polinesia
francese, la Nuova Caledonia e le Nuove Ebridi (cfr. Franco della Polinesia
francese, Franco della Nuova Caledonia e Franco delle Nuove Ebridi). Wallis e
Futuna usavano il franco della Nuova Caledonia. Mentre le banconote delle
Nuove Ebridi recano il nome del territorio, le banconote della Polinesia
francese e della Nuova Caledonia possono essere distinte solo dal nome delle
capitali (rispettivamente Papeete e Numea) stampato sul verso del biglietto.

Nel 1969 il franco delle Nuove Ebridi si separò dal franco CFP e
successivamente fu sostituito dal Vatu nel 1982.

Dal 1º gennaio 1999 il franco CFP ha una tasso fisso di cambio con l'euro di
1000 franchi CFP = 8,38 euro. Questo cambio ha prodotto una leggera
svalutazione per arrotondare il valore di 1000 franchi CFP ad un numero intero
di cent di euro.

1000 franchi CFP = 55 franchi francesi = € 55 / 6,55957 ~ € **8,38** 4696

Il tasso di convertibilità attuale è pertanto XPF (=CFP) 119,332 = 1€.

Il Franco CFP, assieme al franco CFA, franco delle Comore, escudo di Capo
Verde e la corona estone, sono le uniche monete che il circuito Mastercard
vengono convertite dall'euro (o viceversa) direttamente, senza la conversione
al dollaro statunitense.

Nel 1949 la Nuova Caledonia e l'allora Oceania francese (ora Polinesia
francese) iniziarono ad emettere monete. Le monete sono coniate in due
versioni: il dritto sono identici, mentre il rovescio presenta due forme.
Entrambi i tipi possono essere usati nei tre territori francesi. In qualche
modo la situazione delle monete del franco CFP è simile a quella delle monete
euro che hanno una faccia nazionale che può essere usata in tutti i paesi.

Il franco delle Nuove Ebridi ha avuto una storia differente prima di essere
sostituito dal Vatu nel 1982.

Le monete attuali sono da 1, 2, 5, 10, 20, 50 e 100 franchi.

Il dritto comune rappresenta Minerva sulle monete che vanno da 1 a 5 franchi e
Marianne sulle altre.

Metalli:

Il rovescio mostra il nome del territorio, il valore facciale ed una
illustrazione:

Rovescio dei XPF (Nuova Caledonia)

Rovescio dei 50 XPF (Nuova Caledonia)

Dritto comune della moneta da 10, 20, 50 e 100 XPF, con la rappresentazione di
Marianne

L'IEOM iniziò ad emettere banconote nelle Nuove Ebridi nel 1965 ed in Nuova
Caledonia e nelle Polinesia francese nel 1969. Nel 1985 fu introdotta una
nuova banconota, quella da 10 000 franchi, che non aveva segni distintivi era
uguale sia per la Polinesia francese che per la Nuova Caledonia. Questa fu
seguita tra il 1992 ed il 1996 dalle banconote da 500, 1000 e 5000 franchi
uguali per tutti i territori del Pacifico francese.

Il disegno di base non è mai cambiato dal 1969 al 2014: una faccia mostrava
paesaggi o figure storiche della Nuova Caledonia, mentre l'altra aveva
paesaggi o figure storiche della Polinesia francese. Dal gennaio 2014 è
entrata in circolazione nell'intera area la nuova serie di 4 banconote da 500
a 10.000 franchi, con veste completamente rinnovata. Dall'ottobre 2014 ha
valore legale solo la nuova serie di biglietti.

Prima che la Francia regolasse le monete a Tahiti, i commercianti della
Polinesia francese usavano spesso il peso cileno, chiamato in inglese con il
nome di dollaro. La parola "dollaro" divenne _tārā_ (spesso scritto
semplicemente _tara_ ) e questo termine è ancora usato tra i nativi Tahitiani
ed i commercianti cinesi locali come un'unità non ufficiale dal valore di 5
franchi. Perciò per un prezzo di 200 franchi, si dice tārā e maha-ʻahuru (40
tārā) in tahitiano.

Altri progetti

Nota: I tassi ottenuti da questi siti web potrebbero contraddire i rapporti
fissi della moneta

