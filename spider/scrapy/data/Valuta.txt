La **valuta** è un'unità di scambio che ha lo scopo di facilitare il
trasferimento di beni e servizi. Per lo più assume la forma di moneta.

Viene di norma emessa da stati o gruppi di stati (si pensi all'euro) per lo
più attraverso la propria banca centrale in regime di monopolio. In alcuni
stati esistono più istituti di emissione.

Più nazioni possono usare lo stesso nome per le loro monete (es. dollaro,
canadese e statunitense), possono utilizzare la stessa valuta (es. l'euro),
oppure uno stato può dichiarare a corso legale la valuta di un altro paese (ad
esempio, il dollaro statunitense è la moneta legale di Panama, processo che
viene indicato con dollarizzazione). Ciascuna valuta ha tipicamente multipli e
sottomultipli, di solito si usano i centesimi.

Il termine valuta viene usato più specificamente per indicare le monete
straniere detenute da cittadini e istituzioni di uno stato, sotto forma di
denaro circolante e di titoli di credito. Un tipico esempio di questo possesso
è rappresentato dalle riserve di valuta detenute dalle banche centrali. Ogni
banca centrale detiene una data quantità di moneta straniera ovvero di valuta
allo scopo di far fronte alle richieste degli operatori economici e per
difendere il valore della propria moneta.

Il possesso di valuta da parte dei cittadini e delle imprese di uno stato è
solitamente soggetto a norme amministrative che stabiliscono quanta moneta può
essere detenuta e a quali condizioni.

La storia delle valute segue abbastanza da vicino quella del denaro. Sebbene
qualsiasi forma di denaro possa essere considerata valuta, il termine valuta
si applica di solito a monetazione standard ed ai sistemi che si sono
sviluppati da questo.

Prima dell'introduzione della monetazione standard, il calcolo del valore del
denaro basato sui metalli richiedeva diversi passi. Dapprima il metallo era
provato su di una pietra di paragone per determinare il titolo, poi veniva
pesato ed infine i due valori venivano moltiplicati tra loro. Così, se si
creava una lega tra oro e piombo (che era una tecnica comune di
falsificazione), il peso del metallo era moltiplicato per la percentuale d'oro
per avere il peso del solo metallo prezioso.

La monetazione fu introdotta per semplificare questo processo. Le monete
furono create di una serie di pesi e titoli d'oro e poi marcati con il loro
valore ed in questo modo non erano richieste misure al momento dello scambio.
Ovviamente potevano essere create monete dello stesso aspetto ma con leghe
peggiori dell'originale, ma questo era difficile da ottenere nel passato.

Sistemi valutari più moderni sono stati sviluppati dall'introduzione delle
monete legali e monete cartacee. Il processo inizia con la sostituzione del
metallo originale con una moneta che lo rappresenti. In questo modo l'oro
poteva essere mantenuto al sicuro nei forzieri dello stato. Esempi di questi
sistemi nel passato erano il _Gold Standard_ , dove il dollaro statunitense
era coperto da oro immagazzinato a Fort Knox, e la sterlina britannica, che al
momento della sua introduzione da parte di Enrico II nel 1158 era coperta da
una libbra di argento al 92,5% ( _One Pound of Sterling Silver_ ).

L'evoluzione continuò dapprima con la rappresentazione cartacea dello stesso
standard metallico, ed infine rimuovendo completamente la copertura in metallo
ed affidando alla sola carta il valore della valuta. Il primo "biglietto di
banca" (ovvero la prima banconota) fu emesso dalla Banca d'Inghilterra nel
1694.[ _senza fonte_ ]

L'Organizzazione internazionale per la normazione ha introdotto il sistema ISO
4217 per l'identificazione delle monete tramite codici di tre lettere. In
questo modo sono state eliminate le confusioni tra valute con più
rappresentazioni locali, come il dollaro, la sterlina o il franco. In
generale, il codice di tre caratteri utilizza per le prime due lettere il
codice ISO 3166-1 per la nazione, mentre come terza lettera si utilizza
l'iniziale della valuta.

Nel seguito si elencano in ordine alfabetico le attuali valute mondiali, le
nazioni nelle quali vengono utilizzate e riportando tra parentesi il relativo
codice ISO 4217:

I simboli delle valute sono stati resi obsoleti dallo standard ISO 4217.

Altri progetti

