_**Guitar Hero: Metallica**_ è la seconda espansione della serie _Guitar Hero_
sviluppata per i principali formati da Neversoft e pubblicata il 22 maggio
2009 ed è dedicata al noto gruppo heavy metal statunitense Metallica.[1]

Il gioco, essendo basato su _Guitar Hero World Tour_ ne riprende buona parte
delle caratteristiche; tra queste spicca l'uso dei sustain nelle sequenze di
note per chitarra, le note "vuote" per le sequenze di basso, degli editor per
il personaggio, per il logo dei Metallica e degli strumenti e la compatibilità
con il Guitar Hero Tunes; per quest'ultimo, però, sono supportati solo la
possibilità di creare un brano e di scaricarne dallo store online ma non di
caricarlo. Non è invece possibile connettersi all'emporio online per comprare
nuove canzoni in quanto non sono supportate, con l'eccezione del solo Death
Magnetic (vedi Tracklist).

Nonostante la sua natura di espansione stand-alone, il gioco propone diverse
caratteristiche inedite: oltre ad aver inserito un nuovo livello di difficoltà
per i batteristi (denominato "Expert+") in cui si utilizza un doppio pedale
con un secondo pedale venduto separatamente,[1] c'è da segnalare un
rifacimento dell'HUD di gioco:[1] tanto per cominciare è stata inserita una
barra di caricamento delle stelle per sapere in tempo reale quante stelle si
stanno prendendo e di conseguenza, come si sta eseguendo il brano -sistema
mutuato dal "rivale" _Rock Band 2_ e, in secondo luogo, il rockometro viene
ripartito per ogni giocatore posto sul fianco del manico per un miglior
controllo dell'esecuzione. In secondo luogo va segnalato come per ogni brano
sia stato aggiunto una sezione "extra" in cui si può vedere i crediti della
canzone selezionata (autore, data e album di pubblicazione con annessa
copertina, e così via), il testo della stessa e i "Metallifacts", ovvero dei
video (uno per canzone) di un'esecuzione del brano realizzato con il motore
grafico del gioco durante il quale compaiono in sovrimpressione delle
curiosità legate al brano stesso. Per alcune canzoni è anche possibile
visionare dei video extra con esibizioni live della canzone stessa.

Tra gli altri extra c'è anche da segnalare una galleria d'immagini disponibile
nel menù delle opzioni e dei nuovi scenari, tutti riproducenti i palchi su cui
i Metallica hanno realmente suonato.

Per quel che riguarda i controller il gioco è uscito solamente nel formato
gioco+chitarra, offrendo una Genericaster (il controller-chitarra di Guitar
Hero World Tour) con un nuovo faceplate personalizzato da sostituire e
affidandosi agli altri controller-strumenti dello stesso Guitar Hero World
Tour per suonare gli strumenti relativi; di conseguenza, anche le
compatibilità con gli altri titoli della serie e con i titoli delle serie Rock
Band e Rock Revolution è la medesima. È possibile acquistare anche un secondo
pedale da batteria, che venendo collegato all'altro può far giocare a livello
Esperto+.

La versione Xbox 360 del gioco supporta anche i microfoni del gioco _Lips_ e
il microfono recentemente ideato da Microsoft specificatamente pensato per i
giochi musicali.

Il gioco è stato ufficialmente annunciato da RedOctane il 2 giugno 2008.[2] Il
nome della thrash metal band di Los Angeles è stata preferita all'altrettanto
altisonante nome dei Van Halen, a cui comunque è stata dedicata un'altra
espansione uscita nello stesso anno. Il gioco è stato realizzato sulla base
del quarto capitolo della serie (Guitar Hero World Tour) e supporta anch'esso
tutti gli strumenti-controller e non solo il controller-chitarra.

Mentre negli Stati Uniti il gioco è stato pubblicato il 29 marzo per console
Xbox 360 e PlayStation 3, in Europa è arrivato solamente nel mese di maggio.
Dal 20 marzo è disponibile sul Marketplace dell'Xbox 360 una demo contenente 4
canzoni.[3]

Come i precedenti capitoli, anche questo capitolo "ospita" alcuni tra i
personaggi più importanti che hanno condiviso il palco con i Metallica:

Data la sua natura di espansione, _Guitar Hero: Metallica_ non supporta i
contenuti scaricabili. L'intero disco Death Magnetic, già disponibile sui
servizi online di Xbox 360 e PlayStation 3 per Guitar Hero III: Legends of
Rock e Guitar Hero World Tour, se già acquistato, verrà automaticamente
rilevato e aggiunto al resto del gioco mentre le versioni PlayStation 2 e Wii,
incorporano già automaticamente tre canzoni dell'album come bonus - senza
contare All Nightmare Long che fa già parte della tracklist del titolo stesso.

Qua di seguito sono listati i brani presenti nel gioco:

I brani presenti nella versione PlayStation 2 e Wii tratti da _Death Magnetic_
sono i seguenti:

