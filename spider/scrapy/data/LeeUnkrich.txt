**Lee Edward Unkrich** (Chagrin Falls, 8 agosto 1967) è un regista, montatore,
sceneggiatore e animatore statunitense.

È nato nel villaggio di Chagrin Falls, una frazione di Cleveland, Ohio (USA)
nel 1967. Egli ha frequentato la _Chagrin Falls High School_ sino alla
maggiore età, dove si è diplomato nel 1985, successivamente ha ricevuto una
laurea nel 1990 presso la _USC School of Cinema-Television_.

Nel 2010 ha diretto _Toy Story 3 - La grande fuga_ , terzo episodio della saga
creata da John Lasseter. Il film in poco tempo ha battuto tutti i record della
Pixar, divenendo il maggiore incasso di sempre per un film d'animazione,
battendo il film detentore del record, _Shrek 2_ e ottenendo diversi
riconoscimenti, tra cui il Premio Oscar al Miglior film d'animazione.

Nel 2017 dirige _Coco,_ con il quale si aggiudica il secondo Premio Oscar al
Miglior film d'animazione.

Il suo film preferito è _Shining_ , di cui possiede due costumi di scena: il
cappotto indossato dal personaggio Dick Hallorann e il maglione di Danny con
il razzo Apollo.[1] Gestisce e aggiorna un sito interamente dedicato al film,
dal nome evocativo: The Overlook Hotel[2].

Il 19 gennaio 2019 annuncia il suo addio alla Pixar, specificando di non farlo
per passare ad un altro studio, ma per concentrarsi sulla sua famiglia e sulla
sua vita privata.

**Premio Oscar**

**Premio BAFTA**

Altri progetti

