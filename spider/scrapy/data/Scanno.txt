**Scanno** ( _Scannë_ in abruzzese) è un comune italiano di 1 759 abitanti
situato in provincia dell'Aquila, in Abruzzo. Il territorio comunale,
circondato dai Monti Marsicani, è in parte compreso entro i confini del parco
nazionale d'Abruzzo, Lazio e Molise e fa parte a sua volta della comunità
montana _Peligna_.

Importante stazione di soggiorno estivo e invernale, fa parte del club I
borghi più belli d'Italia ed è Bandiera arancione del Touring Club Italiano:
nei dintorni vi sono il lago omonimo (appartenente però per 3/4 al comune di
Villalago), gli impianti sciistici di _Passo Godi_ e del _monte Rotondo_ , gli
altopiani del monte Greco e il lago Pantaniello, nonché la riserva naturale
delle Gole del Sagittario.

È inoltre nota come la _città dei fotografi_[3], luogo apprezzato da diversi
autori italiani e stranieri. I suoi scorci e la sua gente sono stati lungo
tutto il Novecento i soggetti di numerosi scatti realizzati da Hilde Lotz-
Bauer, Henri Cartier-Bresson, Mario Giacomelli, Renzo Tortelli, Gianni Berengo
Gardin, Ferdinando Scianna, Mario Cresci e altri. Nel 1964 fu proprio una
fotografia scattata a Scanno da Mario Giacomelli a entrare a far parte della
collezione permanente di opere fotografiche del Museum of Modern Art di New
York. Questa immagine è conosciuta come _Il bambino di Scanno_ , o _Scanno
Boy_.

Scanno è posto a 1050 m di quota s.l.m. nella bassa provincia dell'Aquila, tra
i Monti Marsicani, poco fuori i confini del parco nazionale d'Abruzzo, Lazio e
Molise su un pendio della _Montagna Grande_ che sovrasta l'omonimo lago e
lungo la Strada statale 479 Sannite che da Anversa degli Abruzzi e Villalago
lungo le Gole del Sagittario sale fino a Passo Godi. A est oltre la linea di
cresta montuosa del gruppo del _monte Genzana_ il territorio è limitrofo a
quello dell'Altopiano delle Cinquemiglia, mentre a ovest oltre la rispettiva
linea montuosa di cresta della Montagna Grande e del monte Marsicano è
limitrofo alla conca di Pescasseroli-Opi. Ai piedi del paese è posto l'omonimo
lago. L'estrema vicinanza al parco, nella zona di protezione esterna, fa si
che Scanno goda di notevoli aspetti paesaggistici, naturalistici e faunistici,
ad esempio con frequenti sconfinamenti di orsi bruni marsicani saltati agli
onori delle cronache giornalistiche.

L'origine del nome comunemente si fa risalire al latino _scamnum_ (sgabello),
perché il colle su cui è stato costruito il centro storico somiglierebbe a una
piccola panca[4]. In realtà il termine è più vicino ai fitotoponimi abruzzesi
_scandalo_ e _scannèlla_ che indicherebbero il nome di una varietà rustica di
orzo o le località in cui si coltivava.[5]

Come risulta da una lapide romana conservata nel Museo della lana Scanno
risulta già abitata in epoca romana, all'estremità nord del territorio dei
Sanniti. Un antico insediamento presente nella valle del Sagittario è il
_pagus Betifulus_ , che è stato identificato con un centro minore dei Peligni
la cui fortificazione doveva situarsi sulle pendici meridionali del colle di
Sant'Egidio. Di questo centro si ha testimonianza viva nelle locali leggende
popolari, infatti un mitico _re di Battifolo_ in lotta contro l' _Imperatore
di Roma_ o contro il mago _Pietro Baialardo_ compare in una storia sulla
nascita del lago di Scanno.[6] Un'antica lapide inoltre ritrovata in località
_Acque Vive_ di Scanno ricorda un decurione di Betifulo.[7]

Durante le invasioni barbariche Scanno rimane illesa per la struttura
difensiva dei monti intorno al paese, ma durante le invasioni saracene prima e
ottomana poi invece non subì le stesse sorti. In questo periodo Scanno ha
delle influenze orientali per il vestito femminile del paese. Infatti il
copricapo femminile sembra un turbante, mentre i drappeggi del vestito sono
colorati alla maniera orientale.[ _senza fonte_ ]

Nel 1067 risulta pertinenza del Monastero di S. Pietro Apostolo di Villalago:
in questo anno i Conti di Valva Todino, Oderisio e Bernardo donano il
monastero a Montecassino e con esso anche tutte le sue appartenenze[8].

Durante il Medioevo segue le vicende feudali del contado peligno.

Il terremoto della Marsica del 1915 distrusse completamente Frattura vecchia.
Centro che si spostò nel sito originario col nome di Frattura nuova o
semplicemente di Frattura. Durante la seconda guerra mondiale, Carlo Azeglio
Ciampi (cittadino onorario) si rifugiò a Scanno, ospitato da una signora del
posto.[ _senza fonte_ ]

Nel 1956 è stato girato a Scanno e dintorni il film _Uomini e lupi_ con
Silvana Mangano e Yves Montand.

Il terremoto dell'Aquila del 2009 provoca lievi danni alla Chiesa della
Madonna delle Grazie e alla Chiesa di Sant'Antonio da Padova.

Detta anche _della Madonna Assunta_ , si articola su tre navate ed è sostenuta
da due pilastri con cuspidi posti a rinforzo della struttura dopo il terremoto
del 1915. L'esterno, in pietra locale, è in stile romanico abruzzese. La
facciata a coronamento orizzontale presenta tre portali con sopra altrettanti
rosoni, di cui il centrale è il più grande. All'interno, nelle prime colonne
dopo l'ingresso, è possibile osservare tracce di affreschi medievali, mentre
nel presbiterio oltre un altare policromo vi è un coro ligneo. I confessionali
e il pulpito, sempre realizzati in legno, sono opera dell'artista Ferdinando
Mosca di Pescocostanzo. La cappella a destra dell'entrata è intitolata a San
Costanzo e ne conserva una reliquia giunta a Scanno intorno al Settecento,
quando a Roma venivano aperte le catacombe e i martiri ignoti che venivano
battezzati con i nomi delle virtù[9].

Dedicata anche alla Madonna del Carmine, reca su un muro esterno un affresco
rappresentante San Cristoforo[9].

È la chiesa patronale, e al suo interno sono conservate varie statue tra cui
Sant'Agata, Sant'Apollonia, la Fede e la Speranza, Santa Lucia, Santa Barbara
e quella del titolare Sant'Eustachio[9].

Utilizzata dopo ìl'epidemia di peste del 1764 come lazzaretto, fu adibita
anche a scuola elementare, seggio elettorale e teatro. Attualmente accoglie
una mostra permanente di statue sacre allestita da Michele Rak[9].

In passato affiancata da un convento, è caratterizzata da interni in
sontuosissimo barocco costellati da stucchi dorati e pregevoli tele, nonché da
un particolare organo[9].

Situata presso il cimitero, è precedente il 1576[9].

Collocata in Strada Ciorla, viene fatta risalire al 1569 da una targa apposta
sulla facciata, commissionata da un certo Ercole Ciorla, ma secondo altri
documenti la sua fondazione sarebbe precedente[9].

Adiacente piazza San Rocco, vanta al suo interno, sopra l'altare maggiore, un
affresco fra le più pregevoli opere d'arte presenti a Scanno: una Madonna con
il Bambino, seduta sul trono e con un fondo che imita dei fiori in oro, che
richiama l'arte senese del XV secolo, commissionata probabilmente da un certo
De Ciollis intorno al 1418[9].

Sita in via De Angelis, presenta una pianta a croce greca ed è sede
dell'omonima confraternita[9].

Posta nei pressi del lago, al suo interno vi sono dipinti degli artisti locali
Silvio e Arcangelo Centofanti e un altare in pietre dipinte[9].

Si trova in località Collerotondo, vicino agli impianti sciistici. È
raggiungibile solamente tramite la seggiovia o attraverso il sentiero
parallelo. Si caratterizza per una struttura a chalet svizzero con tetto
fortemente a spiovente[9].

Sebbene sia di proprietà privata, la festa della chiesa si celebra ogni 23
luglio. Dista 3 km da Scanno sulla SS 479 Sannitica in direzione Passo Godi \-
Villetta Barrea[9].

Edificata in località Jovana, è festeggiata il 10 agosto. Dell'antica Jovana
rimane solo la chiesetta, restaurata e riaperta al pubblico nel 1952[9].

Situato sul colle omonimo, tra Scanno e il lago, venne edificata nel XVII
secolo in stile romanico rurale. Conserva al suo interno, sopra l'altare e
all'interno dell'abside, un affresco di Sant'Egidio realizzato da maestri
della scuola napoletana nel 1796[9].

I palazzi principali di Scanno sono[10][11]:

Di notevole interesse sono anche i portali.

I portali decorati appartengono non solo a palazzi nobiliari, ma anche a
palazzi di comuni cittadini del paese abruzzese. La realizzazione di tali
portali conosce un aumento di produzione a partire dal XVIII secolo come
dimostrano alcuni stili di queste porte, in barocco e talora in rococò. Un
elemento ricorrente, oltre alla sovente ricorrenza alle decorazioni a
bassorilievo è il sopraluce di forma quadrangolare o ellittica sito sotto il
concio di chiave. Quest'ultimo è lavorato in modo da sembrare una mensola
come, ad esempio, il portale di via del Vallone 48 nel centro storico del
paese, il cui fornice a sesto ribassato è circondato lateralmente da due
paraste in pietra decorate con motivi floreali che continuano sopra l'imposta
dell'arco e termina presso la chiave di volta. Come molti portali di Scanno
l'elemento in chiave è trattato come una mensola abbassata a sostenere
idealmente il sovrastante sopraluce di forma quadrata e perno
dell'abbellimento superiore raccordato dall'arco del portale con le volute e
terminato superiormente con un timpano mistilineo.

Un arco mistilineo è sempre in via del Vallone ma ai civici 9 e 10 nei portali
di Casa Gentilozzi. Un altro esempio di portale è quello di vico III Strada
Silla 5, verosimilmente il più definito del tipo, in cui il portale ha un arco
legato alla chiave al superiore sopraluce ellittico trasversale. Una
decorazione a doppia voluta allaccia l'arco e il fornice terminando in una
decorazione curvilinea spezzata del tipo tardo-settecentesco. Altri portali si
trovano in via Ciorla 19, 34 e 36. Il primo, risalente al 1790 è sormontato da
un mascherone con bocca spalancata e cava si apre sul sopraluce con forma di
ovale trasversale. Il secondo, con uno stemma nobile consta in una nicchia di
un'Annunciazione. Il terzo, sito in Casa Roncone, consta di stemma nobiliare
della famiglia, un leone rampante con una roncola, sul lato vi è una finestra
con data 1752. Un ultimo portale da segnalare è in via Silla, forse un
ingresso di una bottega. Presenta un arco leggermente trilobato concluso da
una smorfia con funzione apotropaica. Nella zona mediana dello stipite vi è un
anello in ferro anticamente usato per legare gli animali, spesso da soma, in
sosta.

Un altro motivo caratteristico sono le logge, bifore e trifore che si aprono
nell'ultimo piano di palazzi nobiliari o borghesi caratterizzati dal fatto che
tali abitazioni necessitavano uno spazio di luce tra l'interno e l'esterno. Un
caso di questi è in Casa Colarossi in via Giuseppe Tanturri 3 le cui finestre
e il portale hanno gusto tardo-cinquecentesco con le mensole lavorate, nel
Castellaro constano di timpano settecentesco. Il loggiato più tipico è quello
delle Case Roncone in vico I Strada Silla. Altri esempi sono in via De
Angelis, nel lato posteriore del Palazzo De Angelis in via Ciorla 13 e in via
del Castellano, quest'ultimo chiuso.  
Un altro loggiato è quello di Casa Colarossi.

Gli archi principali sono[10]:

gli archi a Scanno sono suddivisi in due tipi:

La cinta muraria medievale è ora stata completamente sostituita dalle case
private di cui ne mantengono la forma originaria.  
Presso la Porta Sant'Eustacchio, ov'è la piazza dell'omonima chiesa vi è una
torre speculativa, chiamata così forse perché simile a un'altra torre nei
pressi della Chiesa della Madonna di Costantinopoli.

Distrutto dal terremoto di Avezzano, è stato in parte restaurato. Alcune case
sono accessibili come la fontana monumentale. Il nuovo borgo di Frattura è
stato costruito più a valle.

A Scanno vi sono la Fontana Sarracco e la Fontana del Pisciarello; inoltre
dietro la Chiesa di Santa Maria della Valle, vi è la Statua della donna
scannese inaugurata nel 2006[13] Questa statua, in bronzo, di grandezza poco
più del normale, raffigura una donna del luogo in abiti locali. Nel palazzo di
fronte alla Fontana Sarracco vi è una meridiana opera del frate francescano
Nunzio Farina[14]. Inoltre a piazza San Rocco, tra l'associazione culturale
locale e la chiesa della Madonna di Costantinopoli vi sono il Monumento ai
caduti delle due guerre mondiali con l'elenco dei caduti di Scanno e il
Monumento ai caduti di Nassiriya inaugurato ad agosto 2010[15]. In località
San Liborio è stata posta, il 4 luglio 2011, una statua in bronzo del papa
Giovanni Paolo II, al secolo Karol Wojtyła[16].

Le cemmause sono un tipo di scala d'accesso alle abitazioni di Scanno esterne
alle abitazioni stesse terminanti in un ballatoio o pianerottolo, con gli
scalini (localmente detti le _schèle_ ) realizzati in pietra. Un arco permette
alla scalinata di sorreggersi, infine la cemmausa viene coperta da una tettoia
sostenuta da travi lignee su cui poggiano delle assi di legno (localmente
dette _scànzule_ ) generalmente in faggio e da tegole (localmente dette
_pinci_ )[17].

Abitanti censiti[24]  

L'isolamento del paese, nel corso dei secoli, fece in modo che il vestito
delle donne di Scanno si sviluppasse in modo autonomo e privo di modelli a cui
ispirarsi, a ciò si aggiunse la voglia delle giovani scannesi di arricchirsi
di ornamenti muliebri per quanto possibile preziosi, sebbene autoctoni, atti a
impreziosire il proprio abbigliamento e primeggiare in bellezza e fascino,
talvolta ingelosendo amiche e rivali; in tal modo una gonna, per la ricchezza
di ornamenti, giungeva fino al tallone. Nonostante l'unicità del vestito, esso
per tipologia e caratteristiche afferisce al tradizionale abbigliamento
femminile della Conca Peligna e dell'Alto Sangro.[25]

La gonna può arrivare a pesare fino a 15 kg in stoffa. All'interno è
arricchita da una striscia di panno lana rosso alto fino a 10 cm. Tale
tessuto, volgarmente detto la _pedéra_ , serve a proteggere le gambe dalla
polvere e dal fango. La gonna attuale, però, è provvista di un solo panno, di
colore verde scuro, prodotto e tinto in paese. Fino al Settecento le gonne
erano di vari colori, e non è improbabile che ogni colore stesse a indicare un
ceto sociale.[25]

Il corpetto viene chiamato volgarmente _Ju cummudene_ , difforme dagli altri
dei paesi limitrofi, oltre che per il tipo di tessuto, anche per la larghezza
delle maniche che si restringono in pieghe nei polsi e all'attaccatura alle
spalle. Viene allacciato anteriormente con una fila di bottoni che termina in
una sacca detta volgarmente _la buttunera_ a forma di triangolo rovesciato.
Nel costume per le grandi occasioni i bottoni sono in oro, mentre nel vestito
per tutti i giorni sono in osso. La pesantezza del vestito, ma anche
l'esigenza di avere un vitino da vespa costringono gli "stilisti" a realizzare
un corpetto di forma appuntita. Un'orlatura di seta dona al vestito una sobria
linea. Nella svasatura del collo si affaccia la gorgiera che viene realizzata
al tombolo. Localmente, la gorgiera viene detta _la scolla_. _La mandera_ , o
il cosiddetto grembiule, è broccato nel vestito festivo con colori che
spaziano dal bianco al celestino spesso con filigrana d'oro o d'argento,
mentre nel vestito di tutti i giorni i colori sono più semplici, ma allo
stesso tempo più ricercati.[25]

Il cappello, volgarmente detto _Ju cappellitte_ , la parte del vestiario
femminile più al centro di dibattiti degli studiosi, è realizzato con tre
elementi essenziali:[25]

_Ju viulitte_ originariamente era composto da un velo tessuto mediante fili di
seta. Nel Settecento venne aggiunta _la tocca_ , una federa spessa e dura, cui
si aggiunse in seguito _ju fasciatore_ , una sorta di fascia di seta azzurra
che ricadeva sulla nuca in maniera vezzosa fin sulle spalle. Invece, il
cappello di tutti i giorni viene chiamato ' _ngappatura_ , dal latino _cappa_
(da cui cappello), realizzato in seta bianca. Con il disuso nel corso dei
secoli della rete per i capelli vennero aggiunti dei lacci composti da dei
cordoncini di seta rossi per la festa di Sant'Eustachio, azzurri per la festa
della Madonna delle Grazie, marrone per la festa della Madonna del Carmelo,
vivacemente variopinti per Natale, neri per i giorni di lutto, viola per il
mezzo lutto, rosso vivo per il fidanzamento e bianco per le nozze.[25][26]

Marco Notarmuzi, nel suo libro "Il costume delle donne di Scanno" sostiene che
tale vestito non ha subito influenze orientali dirette ma tramite le influenze
arabe subite dalla penisola iberica durante la dominazione araba e importate a
Scanno durante la dominazione spagnola del Regno delle due Sicilie[27]

Tra la fine del XIX secolo e l'inizio del XX secolo si ha l'affermazione di
botteghe orafe nel paese, tuttavia la prima notizia di un orafo locale la si
ha nel 1718, in questo periodo le notizie sugli orafi locali sono molto
frammentarie e scarse[28].

Un'altra peculiarità delle botteghe di Scanno è quella della lavorazione del
tombolo. È probabile ipotizzare che l'arte del tombolo sia stata importata a
Scanno da Pescocostanzo o da centri veneti, da cui furono importati in un
passato assai remoto degli zecchini che le donne di Scanno portavano al
collo.[ _senza fonte_ ]

La lavorazione dei merletti a Scanno ha conosciuto un nuovo slancio promosso
dalla Comunità Montana Peligna e dall'amministrazione comunale.

La lavorazione del tombolo a Scanno risale alla prima metà dell'Ottocento.[
_senza fonte_ ]

Il Museo della lana ospita una mostra di arnesi e attrezzi agricoli e della
lavorazione della lana. Un museo simile è a Frattura col nome di Museo delle
Arti e Tradizioni Popolari, che raccoglie più o meno lo stesso tipo di
utensili ed è sito presso la chiesa centrale della frazione di Scanno.

Tutti i prodotti caseari principali di Scanno sono derivati dal latte di
pecora proveniente da pascoli locali, tra questi sono da annoverare[29]:

Tra i vari salumi prodotti localmente vi sono:[29]:

Tra i vari primi piatti[32]: sagne con i fagioli o con la ricotta[30],
maccheroni alla chitarra con sugo d'agnello o castrato[31], cazzellitti con le
foglie (o con le fuoja), sorta di gnocchi fatti con farina e acqua, lessati
con l'acqua con cui viene cotta la fuoja, una verdura che cresce nei dintorni
di Scanno a un'altitudine di 2000 metri. I cazzellitti, infine, vengono
conditi con le fuoja stesse e con peperoncino[31], zuppettone, sorta di zuppa
con carne di agnello o capretto, uova e pecorino locale grattugiato[31],
polenta bianca con fagioli, verza, patate e soffritto d'aglio[31], zuppa di
fagioli[31], lasagna abruzzese[30], ravioli di carne[30] e fettuccine con i
funghi[30]

È rinomato il castrato d'agnello di Scanno[29], cucinato alla brace o al forno
con patate[30].

Coniglio alla cacciatora[30], pollo con i peperoni[30], funghi della zona
circostante Scanno, anche fritti[30].

Dolci prodotti localmente[29]: mostaccioli[32], dolce di mosto cotto, farina e
mandorle ricoperto di glassa bianca o cioccolata[31], amaretti[32] alle
mandorle e aromatizzati all'arancia[31], pan dell'orso[32], ferratelle[30],
Miele, confetture, prodotti dei boschi circostanti per le macedonie[32],
mandorle "atterrate"[30], tozzetti alle mandorle[30], biscotto di prato[31],
panetto d'Abruzzo[33], cerasella di Scanno[34].

L'attuale centro storico di Scanno si formò dall'aggregazione di vari nuclei
urbani o _vicus_. Il più antico di essi è Betifulo, in seguito ribattezzato
Sant'Angelo in epoca cristiana. Tra i secoli XII e XIII gli abitanti si
trasferirono da Sant'Angelo in località _Scamnum_ o _Scagium_ o _Scampium_ che
corrisponde all'attuale zona della chiesa di sant'Eustachio. In una bolla di
papa Adriano IV del 1156 vengono nominati i vari nuclei abitati che prendevano
il nome dalle varie chiese in essi contenuti eccetto Frattura con la sua
chiesa di San Nicola. Collangelo è l'attuale contrada sita a est di Scanno in
località Giardino in cui è stata ritrovata una epigrafe, la quale è l'unica
testimonianza di una casa rurale in zona.

I centri urbani di certo non si fusero prima del 1447 in quanto in quella data
si ha notizia di alcuni edifici ancora disabitati. Il processo di espansione e
di unificazione delle contrade di Scanno pare partire dalla zona alta del
paese odierno, cioè la zona detta Terra Vecchia ove si aprivano le tre porte
di accesso. Tra la seconda metà del Quattrocento e in tutto il Cinquecento il
nucleo abitato si espanse a sud e a ovest, mentre nei due secoli successivi
Scanno conobbe un'ulteriore espansione ma anche la saturazione di spazi
edificabili liberi entro le mura: infatti fino a tutto il XIX secolo
l'espansione si concentrò entro le mura, e solo nel 1909, quando venne
costruita la strada Scanno-Villetta Barrea, vennero distrutte le mura urbane,
il campanile della Chiesa di San Rocco e alcuni palazzi; le rimanenti mura
sono state inglobate in costruzioni più recenti. L'ultima fase di costruzione
si ha nel XX secolo lungo il tratto di via dei Caduti per la costruzione della
provinciale Scanno-Villetta Barrea nonché in via D. Tanturri, in via D. Di
Rienzo e in località il Colletto negli anni sessanta e settanta e sul finire
del secolo scorso ha raggiunto via Pescara, viale del Lago e via degli Alpini
in prossimità della foce del torrente Carapale ivi incanalato.

La morfologia del centro storico è accostata al nome d'origine del paese
_Scamnum_ che in latino significa sgabello a sottolineare la forma del costone
in cui si trova l'abitato con cordonate a forte pendenza. Caratteristico è
l'itinerario nel centro storico detto la "ciambella" che dalla chiesa di Santa
Maria della Valle arriva alla Fontana Sarracco per arrivare poi alla piazza di
San Rocco e ritornare tramite via Silla e via De Angelis al punto di partenza.
Il sistema viario è un intricarsi di vie, viuzze e vicoletti che si incrociano
a trama fitta con le vie principali; queste viuzze erano pedonali fino agli
inizi del Novecento prima della sostituzione del manto originario con delle
pavimentazioni per strade carrozzabili. Recentemente alcune strade sono state
recuperate con lastre di marmo e sampietrini che hanno preso il posto di
ciottoli di fiume.[37]

Entro le vecchie mura del centro storico si aprivano quattro porte.[38]  
La prima era sita presso la chiesa di Santa Maria della Valle e chiamata in
gergo locale "La porta", mentre le altre porte si chiamavano Porta di
Sant'Antonio o Codacchiola, Porta della Croce e Porta di Paliano o di
Pagliaccio. Gli accessi pedonali e carrabili erano siti ove era più facile il
loro utilizzo.[38] La porta della chiesa di Santa Maria della Valle aveva la
funzione di ingresso principale. Si ergeva di fianco alla chiesa omonima,
mentre la facciata della chiesa si imponeva dall'alto guardando verso la valle
il versante più difendibile.[38]

La Porta di Sant'Antonio risale verosimilmente al 1500. La sua funzione era
quella di servizio alla gente residente nella parte settentrionale del paese
per farla andare al lago e gestire le sue risorse (una strada della zona si
chiama per l'appunto via dei Pescatori) ma anche per andare a lavorare alle
terre irrigate di Acquevive. Su questo accesso verrà costruita una officina
idroelettrica alimentata mediante le acque piovane provenienti da monte.[38]

La Porta della Croce, che è l'unica a essere intatta, è sita nel settore sud
dell'abitato.[38]  
La Porta di Paliano era sita presso il Palazzo di Rienzo ma non è da tutti
accertata dato che dai carteggi comunali vengono citate tre porte e non viene
menzionata la Porta Paliano. Tuttavia Alfonso Colarossi-Mancini afferma che
presso il palazzo vi era un'apertura. Si può tuttavia supporre che la famiglia
Di Rienzo stessa abbia provveduto alle spese di restauro e di manutenzione
della porta dato che essa era di uso esclusivo della famiglia.[39]

Le principali attività economica fino al secondo dopoguerra erano la
pastorizia (pecore) allevate tuttora principalmente per la produzione di
arrosticini, e il commercio della lana ma, dopo la costruzione della seggiovia
di Collerotondo negli anni cinquanta, si è registrato un significativo
sviluppo del turismo; tuttavia ancora vi sono nel centro storico del paese
alcuni caseifici e macellerie.

In passato si fabbricavano vestiti tipici femminili di Scanno, mentre numerose
sono le attività di oreficeria (fabbricazione di presentose e altri gioielli e
femminili).

Molto fiorente è l'attività turistica sia nel paese stesso sia al lago sia
agli impianti sciistici di Collerotondo e di Passo Godi.

Scanno è stata più volte arrivo di tappa del Giro d'Italia:

Scanno consta di[52]:

Inoltre in inverno, a Passo Godi e a Collerotondo vengono praticati numerosi
sport invernali con la presenza di impianti sciistici e rifugi attrezzati per
i turisti. Nel lago di Scanno vengono praticati:

In sentieri nei dintorni si pratica:

Altri progetti

