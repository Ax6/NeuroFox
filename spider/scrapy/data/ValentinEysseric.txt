**Valentin Eysseric** (Aix-en-Provence, 25 marzo 1992) è un calciatore
francese, centrocampista della Fiorentina.

Può giocare come esterno offensivo su entrambe le fasce, ma anche come
trequartista. Rapido, dotato di buona tecnica, ha grande grinta e forza
caratteriale. Bravo nel servire assist.[1]

Cresce calcisticamente nelle giovanili del Monaco, per poi fare il debutto con
la prima squadra il 23 luglio 2011 in una partita di coppa di lega francese
contro il Sedan.

Il 24 agosto 2012 passa in prestito al Nizza. Il 15 settembre seguente
realizza nella vittoria interna in campionato contro il Brest la sua prima
rete con gli _aquilotti_.

Nel gennaio 2013 viene riscattato completamente per poi firmare un contratto
fino al giugno 2017. Il 2 marzo seguente durante la partita contro il Saint-
Étienne si rende protagonista di un brutto gesto entrando in maniera scomposta
sulle gambe di Jérémy Clément rompendogli tibia e perone, per questo episodio
viene punito con ben undici giornate di squalifica.

Il 18 agosto 2015 passa in prestito annuale al Saint-Étienne dove però a fine
stagione fa ritorno al Nizza.

Il 9 agosto 2017 viene ufficializzato il suo passaggio alla Fiorentina a
titolo definitivo per 4 milioni di euro.[2] Con i viola firma un contratto
fino al 30 giugno 2021.[3] Segna il suo primo gol in maglia viola il 6 maggio
2018 nella vittoria in trasferta contro il Genoa per 3-2[4].

Il 31 gennaio 2019 viene ceduto in prestito con diritto di riscatto al
Nantes.[5]

Compie la trafila delle nazionali giovanili francesi, giocando qualche gettone
con l'Under-19 francese, l'Under-20 francese ed anche con la Nazionale
Under-21 francese.

_Statistiche aggiornate al 31 gennaio 2019._

1 Terracciano · 4 Milenković · 5 Badelj · 6 Ranieri · 7 Ribéry · 8 Castrovilli
· 9 Pedro · 10 Boateng · 11 Sottil · 14 Dabo · 15 Cristóforo · 16 Eysseric ·
17 Ceccherini · 18 Ghezzal · 19 Montiel · 20 Pezzella · 21 Lirola · 22 Cáceres
· 23 Venuti · 24 Benassi · 25 Chiesa · 27 Żurkowski · 28 Vlahović · 29 Dalbert
· 32 Rasmussen · 33 Brancolini · 69 Drągowski · 77 Théréau · 78 Pulgar · 93
Terzić · Allenatore: Montella

