(per IAFD, novembre 2017)[1]

**Mick Blue** , pseudonimo di **Michael Omelko** (Graz, 9 settembre 1976), è
un attore pornografico e regista austriaco.

Michael Omelko[3] è nato a Graz il 9 settembre 1976 e ha fatto il suo debutto
nel cinema pornografico nel 2000: da allora ha preso parte a oltre duemila
film pornografici.[1]

Nel 2004 ha ricevuto tre candidature agli AVN Awards di Las Vegas come miglior
interprete straniero, miglior scena di coppia e miglior scena anale.[4] Nello
stesso anno ha debuttato a Vienna nell'opera teatrale _Bambiland_ del premio
Nobel Elfriede Jelinek.[5][6] Nel gennaio 2005 ha firmato un contratto
esclusivo come interprete e regista con Zero Tolerance Entertainment.[7]

Il suo debutto alla regia è stato intitolato _Meet the Fuckers_.[8] Ha diretto
anche per Elegant Angel usando lo pseudonimo Grazer (cioè «cittadino di Graz»
in tedesco).[8]

Nel giugno 2015 insieme alla moglie Anikka Albrite e Maestro Claudio ha
fondato la casa di produzione BAM Visions per Evil Angel.[9] Oltre a recitare
in film e documentari pornografici, come il film documentario austriaco
intitolato _Porn Unplugged_ ,[10] è apparso nel ruolo di DJ nel film austriaco
del 2015 _Chimney or Pit_.[11] È stato inserito nella lista delle più grandi
stelle del porno del 2016 secondo CNBC.[12]

Ha sposato la collega statunitense Anikka Albrite nel marzo 2014.[3][13]
Albrite ha affermato che la coppia ha una relazione molto monogama nella loro
vita privata.[14][15] Nel 2015 hanno rispettivamente vinto l'AVN Award come
interprete maschile e femminile dell'anno, rendendoli di fatto la prima coppia
sposata nella storia degli AVN Awards a vincere entrambi i premi
contemporaneamente.[11]

Altri progetti

