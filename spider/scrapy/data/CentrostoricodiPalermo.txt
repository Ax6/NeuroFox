Il **centro storico di Palermo** è un'area che corrisponde all'estensione
della città siciliana nel XVIII secolo. Corrisponde, nell'attuale suddivisione
amministrativa, alla **Prima Circoscrizione**.

Il centro storico di Palermo è suddiviso in quattro quartieri storici detti
_mandamenti_ : Kalsa, Albergheria, Seralcadio e La Loggia.

Attualmente i quartieri corrispondono alle prime 4 unità del primo livello di
Palermo.

Tale suddivisione risale alle modifiche urbanistiche introdotte dai governanti
spagnoli tra il XVI ed il XVII secolo: fu la costruzione di via Maqueda che,
tagliando longitudinalmente il Cassaro divise lo spazio urbano in quattro
aree.

Ogni mandamento aveva una sua santa patrona (fino al 1624, anno in cui Santa
Rosalia divenne patrona dell'intera città) ed un suo stemma:

È la circoscrizione più piccola e più antica della città di Palermo, il
terreno è contraddistinto da un falsopiano leggermente digradante verso il
mare, dove si trova un porto naturale, oggi adibito a porto turistico (la
Cala). In passato era diviso da due fiumi, il Kemonia ed il Papireto,
interrati ed in parte deviati verso il fiume Oreto. Il sottosuolo è composto
quasi esclusivamente da materiali accumulatisi durante i secoli presso la foce
dei due fiumi.

È racchiuso all'interno di un quadrilatero di vie che ricalcano, in parte, i
fossati delle vecchie mura cittadine.

La circoscrizione è delimitata a est dalla linea di costa, a sud dalla via
Lincoln, ad ovest dalla cortina edilizia del Palazzo dei Normanni e a nord
dalla via Cavour. I quattro quartieri si incrociano tutti presso i Quattro
Canti (corrispondente a piazza Vigliena), formando con le vie Maqueda e il
Cassaro il cosiddetto _Ottagono del Sole_ o _Teatro del sole_. L'area è
densamente edificata e gli spazi aperti adibiti a verde pubblico sono
concentrati sulla costa. Grande rilevanza ha anche via Roma che taglia la
circoscrizione quasi parallelamente a via Maqueda. Lungo la fascia costiera è
attraversata dalla circonvallazione marina, o via Crispi.

All'interno della circoscrizione sono dislocati i tre mercati storici della
città: Vucciria (nel quartiere La Loggia), Ballarò (nel quartiere Albergheria)
e il mercato del Capo (nel quartiere Seralcadio).

Vista dall'alto con piazza Politeama

Cattedrale di Palermo

Chiesa della Magione

Chiesa di San Giovanni degli Eremiti

Chiesa di Santa Maria della Catena

Chiesa di San Domenico

Piazza Pretoria

Porta Nuova

Chiesa della Martorana

Palazzo dei Normanni

Chiesa di Santa Teresa alla Kalsa

