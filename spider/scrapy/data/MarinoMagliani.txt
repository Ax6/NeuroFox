**Marino Magliani** (Dolcedo, 30 luglio 1960) è uno scrittore e traduttore
italiano.

Vive sulla costa olandese. Tra le sue prime opere pubblicate: il romanzo
storico _L'estate dopo Marengo_ (Philobiblon, 2003) che narra di tre disertori
napoleonici, veterani della campagna di Egitto, che portano in Europa una
grossa quantità di hascisc; _Quattro giorni per non morire_ (Sironi, 2006;
pubblicato nei Paesi Bassi da Serena Libri con il titolo _De Vlucht van de
Kolibrie_ ), ambientato tra il Sud America e la Liguria; _Il collezionista di
tempo_ (Sironi 2007), diviso in quattro parti, infanzia, gioventù e esilio di
uno scrittore nei Paesi Bassi. In seguito, ha pubblicato per l'editore
Longanesi _Quella notte a Dolcedo_ (2008) e _La tana degli alberibelli_
(2009)[1]. Nel 2011 esce per Instar Libri il romanzo _La spiaggia dei cani
romantici_ , pubblicato anche in olandese dall'editore Prometheus con il
titolo _Het strand van de romantische honden_.[2]

Tra i critici che si sono occupati di lui, Marco Rovelli, su Nazione Indiana,
ha scritto: "Sono felice di aver conosciuto Marino Magliani prima di leggere
un suo libro, e di averlo conosciuto nel suo ambiente olandese, nella sua casa
nel condominio di IJmuiden, nel suo studio stretto e ingombro, di aver
camminato con lui sulle sue spiagge olandesi, tra i bunker in faccia al mare.
Così ho potuto riconoscerlo, nel libro che ho letto solo dopo, _Quattro giorni
per non morire_. E ogni cosa, qui, la dico del libro e di Marino insieme, c'è
come una soglia di indifferenza che mi impedisce di distinguere: perché, in
ambedue i casi, il discorso articolato è lo stesso. Un discorso che
disumani"[3].

Nel 2010 con il romanzo _La tana degli Alberibelli_ ambientato nelle terre del
ponente ligure ha vinto il Premio Frontiere - Biamonti, Pagine sulla
Liguria[4].

Suoi racconti ed estratti dei suoi lavori sono usciti sulla rivista _Nuovi
argomenti_ e sono stati pubblicati anche in inglese, tedesco e olandese.[5] Ha
partecipato a varie antologie, fra cui _Delitti in provincia_ (Guanda, 2008),
e _Uscita Operai!_ (No Reply, 2008). Ha curato il dossier _Scritture di
Ponente_ (Atti Impuri, 2011 ) e il romanzo di Elio Lanteri _La ballata della
piccola piazza_ (Transeuropa, 2009). Ha curato inoltre la raccolta di fiabe
liguri _C'era (quasi) una volta in Liguria_ (Zem edizioni 2011), e le fiabe
italiane _C'era (quasi) una volta_ (Senzapatria, 2011).

Nel 2012 ha ricevuto il premio LericiPea alla carriera, nella categoria
"Liguri nel mondo".[6] Nel 2017 ha ricevuto un premio alla carriera dal Comune
di Olivetta San Michele[7] e ha vinto il Premio Frontiere-Grenzen[8].

Il 30 agosto 2018 è uscito nella collana "Altrove" di Chiarelettere il suo
romanzo _Prima che te lo dicano altri_ , che si è aggiudicato il Premio
Selezione Bancarella 2019[9] ed è finalista al Premio Alassio Centolibri - Un
autore per l'Europa[10].

"Alla carriera":

Per _La tana degli Alberibelli_ :

Per _Non rimpiango, non lacrimo, non chiamo_ :

Per _Amsterdam è una farfalla_ :

Per _Zoo a due_ :

Per _Soggiorno a Zeewijk_ :

Per _Carlos Paz e altre mitologie private_ :

Per i racconti _Sabbia_ :

Per _L'esilio dei moscerini danzanti giapponesi_ :

Per _Prima che te lo dicano altri:_

