**Jada Koren Pinkett** , coniugata **Smith** (Baltimora, 18 settembre 1971), è
un'attrice, cantante e imprenditrice statunitense.

Figlia di Robsol Pinkett Jr. (morto nel 2010), che lavorava per una compagnia
di costruzioni, e di Adrienne Banfield, infermiera, i suoi genitori
divorziarono dopo pochi mesi di matrimonio. Si è diplomata in teatro, danza e
coreografia alla "Baltimore School for the Arts", in quella occasione conosce
il rapper Tupac Shakur, con il quale stringerà una forte amicizia. Decide di
abbandonare gli studi per dedicarsi alla carriera di attrice. Poi si sposerà
con Will Smith.

Dopo aver partecipato ad un episodio della serie _21 Jump Street_ , inizia a
lavorare costantemente nella sit-com _Tutti al college_ , spin-off de _I
Robinson_ , dove interpretava Lena James. Il suo debutto cinematografico
avviene nel 1993 nel film _Nella giungla di cemento_. Nel 1996 lavora al
fianco di Eddie Murphy ne _Il professore matto_ , mentre l'anno seguente
recita nell'horror _Scream 2_.

Nel dicembre del 1997, dopo due anni di fidanzamento, sposa l'attore Will
Smith, acquisendone il cognome. Dopo essere diventata mamma di Jaden
Christopher Syre, nel 1998 torna a lavorare nel film _Il tempo di decidere_ ,
a cui seguono _Bamboozled_ di Spike Lee e _Alì_ , dove recita al fianco del
marito. Nel 2003 partecipa agli ultimi due capitoli della trilogia dei
fratelli Wachowski, _Matrix Reloaded_ e _Matrix Revolutions_ , dove interpreta
Niobe, inoltre partecipa anche al videogioco tratto dalla saga, _Enter the
Matrix_.

Nel 2004 recita in _Collateral_ di Michael Mann, presta la voce all'ippopotamo
Gloria in _Madagascar_. Nel 2007 recita al fianco di Don Cheadle e Adam
Sandler in _Reign Over Me_ di Mike Binder. Nel 2008 fa parte del cast tutto al
femminile di _The Women_ , remake del film del 1939 di George Cukor _Donne_ ,
inoltre appare nel videoclip _Superwoman_ di Alicia Keys. Sempre nel 2008
debutta alla regia con il film drammatico _The Human Contract_ , di cui è
anche interprete e sceneggiatrice.

Dal 2009 al 2011 è protagonista della serie televisiva della TNT _Hawthorne -
Angeli in corsia_ , dove interpreta la capo infermiera Christina Hawthorne.
Nel 2014 prende parte alla serie televisiva _Gotham_ , interpretando una delle
protagoniste, la criminale Fish Mooney.

Dal 2004 è la voce della band nu metal Wicked Wisdom. Dopo un primo album
passato inosservato, nel 2006 la band ha inciso l'album che porta il suo nome.
La band si era già fatta conoscere nell'estate del 2005, quando si sono
esibiti al Ozzfest. Dopo la pubblicazione dell'album si sono esibiti al
Download Festival.

Nel 1997, dopo due anni di fidanzamento, ha sposato l'attore e rapper Will
Smith. La coppia ha due figli, Jaden (1998) e Willow (2000). Inoltre è
matrigna di Trey Smith, figlio che il marito ha avuto dal precedente
matrimonio. È cofondatrice assieme al marito della _Will and Jada Foundation_
, che raccoglie soldi per l'educazione e l'aiuto per i bambini delle famiglie
meno abbienti.

Nelle versioni in italiano dei suoi film, Jada Pinkett Smith è stata doppiata
da:

Da doppiatrice è sostituita da:

Altri progetti

