Il **ciclo di Frenkel** (noto anche come **ciclo di Frenkel-Neftçi** fin dalla
sua prima citazione in letteratura) è una teoria dell'economista argentino
Roberto Frenkel che descrive e fornisce una spiegazione causale di ciò che
avviene quando un Paese economicamente meno sviluppato si aggancia alla valuta
di un'area più forte[1], ed in assenza di interventi politici che compensino
gli squilibri; quindi, secondo l'autore, una situazione di area valutaria
ottimale inefficiente o non ottimale.

Il modello, inizialmente formulato con riferimento alla dollarizzazione
dell'Argentina (e alla seguente crisi economica argentina) durata fino al
2001, viene ora talvolta citato[2] per spiegare la crisi in corso in Europa in
seguito all'adozione dell'euro[3].

Il ciclo secondo l'autore si svolgerebbe in sette fasi:

La conclusione naturale del processo ipotizzata dall'autore sarebbe l'uscita
dal regime di cambi fissi tra le due monete.

Nel dibattito sulla moneta unica europea, è stato appunto utilizzato tale
modello in quanto anche nel caso dell'ECU/Euro si propone il caso di monete
più "deboli" agganciate in regime di cambio fisso a monete più "forti". In
realtà l'unica differenza evidente è la presenza non di due sole valute in
regime di cambi fissi, ma di una pluralità di valute. Tali valute,
inizialmente in regime di cambio fisso durante un periodo di transitorio, sono
in realtà confluite in una moneta unica: quindi i critici concludono che in
realtà si tratti di un caso differente da quello descritto in questo modello.
Ciò comunque non toglie che all'interno delle diverse aree dell'Eurozona
esistano differenziali di inflazione diversi per ciascuna regione rispetto
all'altra e soprattutto, in assenza di cambi flessibili, il differenziale di
rendimento del titolo di stato si sostituisce al cambio e all'inflazione.

