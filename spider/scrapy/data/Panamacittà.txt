**Panama** (in spagnolo: _Panamá_ ; nome completo: _Nuestra Señora de la
Asunción de Panamá_[1]), con 890.000 abitanti, e con una popolazione totale
nell'area metropolitana di 1.063.000 abitanti, è la capitale dell'omonimo
paese, situata nell'entrata sull'Oceano Pacifico del Canale di Panama. La
città di Panama è il principale centro politico, amministrativo e culturale
del paese ed è in continua espansione.

La città venne fondata il 15 agosto 1519 da Pedro Arias de Ávila. Nel giro di
pochi anni dopo la sua fondazione divenne un punto di partenza per
l'esplorazione e la conquista del Perù e un luogo di transito per l'argento e
l'oro diretto in Spagna attraverso l'istmo. Nel 1671 Henry Morgan con una
banda di 1400 uomini la attaccò e saccheggiò, per poi darle fuoco. Le rovine
della città vecchia resistono tuttora e sono una popolare attrazione
turistica, conosciute come "Panamá la Vieja" (Vecchia Panama). Venne
ricostruita nel 1673 in una nuova area a circa 8 chilometri a ovest-sudovest
rispetto alla città originaria. Questo luogo è conosciuto come il "Casco
Viejo" (Centro Vecchio) della città.

La scoperta dell'oro in California nel 1848 portò a un incremento dei
viaggiatori che attraversavano l'istmo per raggiungere la costa occidentale
del Nord America. Durante l'anno precedente, era stata fondata la compagnia
della Panama Railway, ma la ferrovia non divenne operativa fino al 1855. Tra
il 1848 e il 1869 circa 375.000 persone attraversarono l'istmo dall'Atlantico
al Pacifico e circa 225.000 nella direzione opposta. Questo traffico aumentò
sensibilmente la prosperità della città durante quel periodo.

Ovviamente, la costruzione del Canale di Panama rappresentò un notevole
vantaggio per le infrastrutture e per importanti operazioni di crescita. Di
particolare rilievo sono i miglioramenti nell'ambito della sanità e delle
strutture igieniche portate dalla presenza statunitense nella zona del canale.
Ciò include il debellamento della febbre gialla e della malaria e
l'introduzione di un primo sistema di purificazione e fornitura d'acqua.
Tuttavia, gli operai per la costruzione del canale, che in gran parte furono
fatti arrivare dal Caribe, crearono tensioni razziali e sociali senza
precedenti nella giovane città.

Durante la seconda guerra mondiale, la costruzione di basi militari e la
presenza di un largo numero di militari e civili statunitensi portò la città a
un livello mai raggiunto di prosperità. I panamensi avevano un accesso
limitato (o molto spesso non lo avevano) a molte aree della zona del canale:
alcune di queste aree erano basi militari accessibili unicamente al personale
USA. Si creò una certa tensione fra gli abitanti di Panama e i cittadini
statunitensi residenti nella zona del canale; questa tensione scaturì il 9
gennaio 1964 negli eventi conosciuti come Giorno dei Martiri.

Negli ultimi anni settanta e durante gli anni ottanta Panama è diventata un
centro bancario internazionale, attirando di conseguenza molta attenzione
quale centro internazionale di riciclaggio di denaro. Nel 1989, dopo quasi un
anno di tensione fra gli Stati Uniti e Panama, il presidente statunitense
George H. W. Bush ordinò l'invasione del paese per destituirne il capo, il
generale Manuel Noriega.

Dopo che nel 1999 le truppe statunitensi avevano lasciato il paese, la città
accolse un gran numero di cittadini stranieri, soprattutto canadesi,
colombiani e israeliani, che stabilirono in città la loro residenza, in
particolar modo nelle zone residenziali ad alto sviluppo immobiliare, come ad
esempio Punta Pacifica, Marbella, Punta Paitilla, Bella Vista e altre[2].

Nel 2019 ha ospitato la XXXIV Giornata Mondiale della Gioventù.

La città è situata sull'Oceano Pacifico, all'ingresso del Canale a 0 m di
altezza. La città si estende a est e a nord, in una regione pianeggiante e
spaziosa che sale progressivamente fino a raggiungere un'altitudine di 30
metri in città, in una zona di 100 km² (16 km - 7 km) . Il punto più alto è il
Cerro Ancon, sulla cui sommità sventola la bandiera di Panama, la quale può
essere ammirata dalla città.

La città è attraversata da sei fiumi: Cárdenas, Curundú Matasnillo, Matías
Hernández, Rio Abajo, Juan Diaz, Tapia Tocumen

La città di Panama è suddivisa in 13 comuni ( _corregimientos_ ):

Il centro storico si trova nel comune di San Felipe, mentre i comuni di
Calidonia, Bella Vista, San Francisco e Parque Lefevre sono le zone in cui vi
è stata maggiore espansione edilizia.

La città ha scuole pubbliche e private, alcune delle quali sono bilingue
(spagnolo / inglese). L'istruzione superiore è guidato da due grandi
università pubbliche: l'Università di Panama e l'Università Tecnologica di
Panama. Ci sono università private, come la Universidad Católica di Santa
María La Antigua, l'Università Interamericana, e l'Università Latina di
Panama.

Panamá La Vieja è il nome usato per reperti archeologici e architettonici
della storica e monumentale prima città spagnola fondata sulla costa del
Pacifico da Pedro Arias de Avila, il 15 agosto 1519. Questa città fu l'inizio
delle spedizioni che conquistarono l'Impero Inca del Perù nel 1532. Era anche
uno scalo per una delle vie commerciali più importanti del continente
americano che ha portato alla famose fiere di Nombre de Dios e Portobelo, dove
transitò la maggior parte dell'oro e dell'argento di Spagna estratti in
America.

Il centro storico è stato considerato un Patrimonio dell'Umanità. Dopo che il
primo insediamento fu distrutto dalle malattie e dagli attacchi dei pirati
(Henry Morgan, il più memorabile), la città si trasferì su una penisola
rocciosa che era più sicura e più facile da difendere. Nel 1673 fu fondato
quello che oggi è ufficialmente chiamato il centro storico, ma è noto anche
come San Felipe, Catedral e più in generale, Casco Viejo.

La città ha una infrastruttura di trasporto che permette il movimento di merci
e passeggeri tra l'interno dell'area metropolitana e il resto del Paese. Negli
ultimi anni, le infrastrutture di trasporto della città sono in un continuo
processo di modernizzazione e di espansione in tutti i settori.

La città ha due superstrade, note come _corredores_. Il _Corredor Norte_
collega la città con le aree storiche della Zona del Canale e la periferia
centrale situata a nord. Il _Corredor Sur_ , da parte sua, si estende dalla
zona di San Francisco per la vicinanza del Aeroporto di Tocumen International,
e comprende una parte marittima che attraversa parte della Baia di Panama.

Gli autobus sono i principali mezzi di trasporto pubblico, 800 000 panamensi
utilizzano quotidianamente questo mezzo, sia all'interno della città sia nel
resto del paese. Il terminal centrale degli autobus, noto come _La Gran
Terminal de Tranporte_ , è situato ad Albrook, vicino all'aeroporto Marcos
Aeroporto A. Gelabert e all'Albrook Mall. Da questa stazione, partono le rotte
all'interno della città, alla provincia e anche rotte verso l'America
centrale.

All'interno delle aree urbane, i passeggeri vengono trasportati sugli autobus
popolarmente conosciuti come diavoli rossi. Attualmente si è in una fase di
modernizzazione dei bus, con la realizzazione di un nuovo sistema chiamato
Metrobus, che ha incominciato il suo servizio per il corridoio nord e per
quello sud.

La città è servita dall'Aeroporto Internazionale di Tocumen.

Corredor Sur: Superstrade

Aeroporto Internazionale di Tocumen

Autobus

Panama è gemellata con le seguenti città:

Chiesa di San Francisco.

Strada sopraelevata che collega le isole Naos, Perico Flamenco con la
terraferma

Puente de las Américas.

Palazzo Presidenziale

Skyline

Corredor Sur

Baia di Panama

Chiesa Nuestra Sra. del Carmen

Vista interna in Chiesa di La Merced

Plaza di Bolivar

Chiesa di la Merced

Vista stradale

Strada nel centro storico

Altri progetti

  

