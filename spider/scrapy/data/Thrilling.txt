_**Thrilling**_ è un film in tre episodi del 1965 diretto da Carlo Lizzani,
Ettore Scola e Gian Luigi Polidoro.

Un insegnante di latino si è convinto della volontà omicida di sua moglie.

Un ingegnere indebitato accoltella la moglie che lo tormenta.

Un automobilista rimane in panne ed è quindi costretto a trascorrere la
nottata in una locanda gestita da maniaci aggressivi.

Il primo episodio, _Il vittimista_ , è diretto da Ettore Scola; il secondo
episodio, _Sadik_ , da Gian Luigi Polidoro; mentre il terzo episodio,
_L'autostrada del sole_ , da Carlo Lizzani.

Nell'episodio _Il vittimista_ , la piazza con fontana dove Nanni fa
esperimenti, insieme all'amico Cesarino, per capire se la moglie lo voglia
davvero uccidere, è piazza Mattei a Roma.

Nell'episodio _L'autostrada del sole_ , l"Albergo della Torre", dove pernotta
Nando Boccetta è in realtà il Castello della Castelluccia a Roma, già usato
come sfondo per altri film.

«Alberto Sordi, nel terzo episodio, ha tenuto testo ancora una volta al tipo
di bullo fanfaroso, tignoso e cocciuto. L'ha diretto Lizzani, con sobrietà,
con maestria, sulla falsariga di un giallo televisivo, con poche persone e
rapidi cambi di scena.»

