**Crognaleto** è un comune italiano sparso di 1 259 abitanti della provincia
di Teramo in Abruzzo.

Il nome deriva dal termine dialettale _crognale_ (= corniolo). Il centro
omonimo è sito a 1.105 m di quota, ma la sede municipale si trova nella
frazione di Nerito.

Il territorio comunale, sito sulle pendici orientali dei Monti della Laga,
caratterizzato da folti boschi di faggio e querce, si estende sui due versanti
della Valle del Vomano. Faceva parte della _Comunità Montana Gran Sasso,_ oggi
soppressa, e ricade all'interno del Parco Nazionale del Gran Sasso e Monti
della Laga. Transita qui un tratto della grande Ippovia del Gran Sasso.

Insediamenti sono attestati in epoca pre-romana e romana, ma gran parte degli
attuali centri abitati sembra avere origini medioevali. Il territorio lungo la
valle del Vomano era interessato dal passaggio di quella che pare fosse la Via
Cecilia.

Le prime notizie appaiono sul finire del XIII secolo quando la vicina Amatrice
rivendicava il possesso di alcune località ora facenti parte del comune.

L'attuale comune fu istituito nel 1813, durante l'occupazione napoleonica.
Crognaleto, in precedenza facente parte del comune o "università" di Roseto,
insieme al territorio che diventerà comune di Cortino, fu dichiarato comune
autonomo, raccogliendo come frazioni numerosi centri abitati che in precedenza
costituivano per lo più essi stessi delle _universitates_ dotate di una loro
autonomia.

Abitanti censiti[4]  

La ventricina di Crognaleto è un insaccato costituito da grasso suino
mescolato con una bassa percentuale di spalla o altra carne magra, tritati e
conditi con spezie e peperoncino e insaccati nello stomaco o nella vescica
dell'animale. Dopo la maturazione, preferibilmente con leggera affumicatura, e
la stagionatura, si mangia spalmato sul pane. L'uso è inoltre di conservare le
salsicce dentro la ventricina, in modo da valorizzare entrambi i sapori.

Aiello, Alvi, Aprati, Cervaro, Cesacastina, Figliola, Frattoli, Macchia
Vomano, Nerito, Piano Vomano, Poggio Umbricchio, San Giorgio, Santa Croce,
Senarica, Tottea, Valle Vaccaro

Piccola frazione di Crognaleto situata a 1005 m s.l.m. ricostruita dopo la
frana che la colpì nel 1899.

Di interesse anche i resti di antichi mulini nella valle del torrente Zincano.
Il mulino D'Egidio si trova nel torrente Laga.

La frazione di _Cesacastina_ , si trova a 1150 m s.l.m. nel cuore del parco
nazionale del Gran Sasso e Monti della Laga. Il paese è suddiviso in quattro
borghi; l'agglomerato più antico si trova ai piedi del paese, borgo
"Combrello" (Colle Morello) in cui si possono ammirare architravi del 1600. In
questo borgo ha avuto i natali Don Michelangelo Forti, patriota e umanista, al
quale è dedicata l'omonima piazza. Le case, costruite in arenaria,
rispecchiano la geologia del luogo e il paesaggio mozzafiato. Il borgo "Colle"
si caratterizza per versetti e motti incisi su porte e finestre degli edifici.
Il borgo Mastresco , è il primo nucleo che si incontra alla porte del paese
percorrendo la rotabile, da racconti popolari si narra che il paese fù colpito
da uno smottamento ,scivolando verso il basso ,solo il " Mastresco "rimase al
suo posto , da ciò deriva il suo nome "rimasto ecco " .

Il borgo " Villa " si caratterizza per la chiesa dedicata ai SS Pietro e
Paolo. Essa si presenta con una pianta a croce latina con motivi ornamentali
interni risalenti al barocco, costituiti principalmente da un altare con
colonne tortili e dipinti raffiguranti motivi sacri. La chiesa era l'unica
nella montagna teramana che conservò il patronato laico, cioè il diritto dei
residenti ad eleggere il proprio parroco. Il paese è divenuto famoso per la
sua posizione strategica, poiché in poco tempo è possibile raggiungere la
_Valle delle Cento Cascate_ , un grandissimo bacino idrografico dove in
primavera è dominato da numerosi corsi d'acqua. Da qui poi si può raggiungere
Monte Gorzano che con i suoi 2457 m s.l.m.m risulta essere la vetta più alta
del Lazio e dei Monti della Laga, con una vista molto bella sul Gran Sasso
d'Italia.

In paese si narrano storie circa l'origine del paese e dello stesso toponimo.
Nelle vicinanze vi era l'ospedale di Sant'Antonio Abate localmente detto dei
_tignosi_ , fu ceduto in gestione mediante convenzione al Convento dei
Francescani dell'Aquila ai primi anni del Cinquecento[5]; era adibito a luogo
di ricovero per malati di tigna, i quali venivano portati in quel luogo che
ancora oggi prende il nome di _Tignoso_. In prossimità di questo ospedale è
possibile osservare i resti della chiesa di Santa Maria Maddalena, nel quale
sono stati ritrovati una croce e un calice d'oro con il quale papa Giovanni
Paolo II ha proclamato una messa nel santuario di San Gabriele nei pressi di
Colledara. Altre storie poi sono state scritte su roccia, altre tramandate.
"Cesa"- "Castina" può essere tradotto come Taglio di castagno, oppure
ricollegato a un accampamento romano, dove Cesa può significare taglio di un
qualcosa come il bosco per esempio, e Castinus, si ritiene essere un console
romano che si occupava di viaria, e dato che nella Valle delle Cento Fonti è
presente un tracciato, che può essere assimilabile a un via secondaria
dell'allora via Salaria, quindi Cesacastina poteva rappresentare un
accampamento.

Si trova a 1115 m s.l.m. Nel 1297 è attestato l'abitato, che risulta
sottoposto ad Amatrice. Successivamente rientra insieme alla vicine località
nel comprensorio della Montagna di Roseto appartenente al ducato di Atri della
famiglia Acquaviva. Tradizionalmente centro artigianale per l'intaglio del
legno e per la scultura in pietra. Vi lavora Serafino Zilli, l'ultimo
scalpellino della versante teramano della Laga.

Chiesa di Sant'Antonio di Padova

Interno della piccola chiesa di Sant'Antonio di Padova

Chiesa della Madonna del Carmine

Chiesa di San Giovanni Battista

Loggia della chiesa di San Giovanni Battista

Sito a circa 850 m s.l.m. vi è la sede del Municipio. Vi si svolgono due
caratteristici riti: il _Fuoco di Natale_ , tenuto acceso dalla vigilia di
Natale fino alla Befana; dell' _Erede_ che si svolge il giovedì grasso, in cui
viene accolto dalla comunità il primo figlio maschio delle nuove famiglie.

Situato a circa 850 m s.l.m. Le prime costruzioni sembrano risalire al XIII
secolo, mentre la formazione del centro abitato si deve forse all'abbandono
del paese altomedioevale di Campanea (1526), in località Colle del Vento, che
a sua volta sorgeva su un antico insediamento pre-romano, attestato da resti
di mura megalitiche.

Il paese è abbarbicato su uno sperone di roccia a forte declivio, nel
territorio dei Monti della Laga, sul versante sinistro del Vomano. Si
raggiunge per mezzo di una strada in salita che si dirama dalla Statale 80 del
Gran Sasso d'Italia (la vecchia strada L'Aquila-Teramo recentemente
ribattezzata Strada maestra del Parco).

Si trova a 1150 m s.l.m. e sviluppato su tre livelli

Si trova su di uno sperone di roccia a picco sul tratto di gola del fiume
Vomano, lungo la SS 80 del Gran Sasso d'Italia a 650 m di altitudine.

Chiesa dei patroni Santi Proto e Giacinto con statue lignee del XVI secolo.
Interessanti stipiti di portali, tutti in pietra arenaria grigia, tipica dei
Monti della Laga, si possono ammirare ancora in alcune case che testimoniano
anche la esenzione dai tributi "casa franca", in quanto comunità autonoma.

Risale a questo periodo, forse, la mitica e ancora non accertata storicamente,
alleanza con la repubblica di Venezia.

Tottea si caratterizza per la pietra arenaria sulla quale il paese sorge.
L'arenaria è utilizzata per farne sculture ed elementi architettonici. Sono
rinomati gli scalpellini di queste zone, i quali da generazioni si tramandano
l'arte nel realizzare camini, stipiti e altri ornamenti. Non a caso a Tottea
sta nascendo un Ecomuseo e un Centro di documentazione, presso la sede della
locale Pro Loco, dedicati alla lavorazione della pietra. Qui si svolge anche
un concorso dedicato alla scultura in pietra. Vari artisti vi partecipano ogni
anno lasciando al paese un crescente patrimonio artistico che va ad arricchire
l'arredo urbano del paese. A Tottea e nel territorio limitrofo hanno sede
numerose imprese edili di costruzione e di restauro le cui maestranze hanno
prestato o prestano la loro opera in tutto il mondo. Transita qui un tratto
della grande Ippovia del Gran Sasso.

L'Archivio comunale dell'antica università di Roseto subì ripetuti
danneggiamenti e dispersioni, in particolare durante la metà del secolo XIX
quando ancora conservato nella casa comunale di Cervaro venne incendiato dai
banditi. Quanto rimaneva venne trasferito nella nuova sede di Nerito[10].

Altri progetti

