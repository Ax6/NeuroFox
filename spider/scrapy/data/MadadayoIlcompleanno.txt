_**Madadayo - Il compleanno**_ (まだだよ _Madadayo_?, lett. "Non ancora") è
l'ultimo film del regista giapponese Akira Kurosawa, girato nel 1993.

Il titolo significa "non ancora", frase propiziatoria che, nella tradizione
nipponica, gli anziani declamano il giorno del loro compleanno, riferendosi
alla morte.

Fu presentato fuori concorso al 46º Festival di Cannes.[2]

Tokyo, 1943. Un maturo professore universitario di letteratura tedesca lascia
l'insegnamento. Nonostante la scarsità di viveri, egli decide di offrire a
cinque discepoli una cena in ricordo degli anni trascorsi insieme. Terminata
la guerra, gli ex allievi continuano a frequentare il loro insegnante,
celebrando ogni anno un banchetto in suo onore. Di volta in volta, in
occasione del compleanno del professore, la cena sarà sempre più sontuosa e
riunirà un numero sempre maggiore di convitati. Ogni volta il rito prevede la
domanda dei suoi allievi: "Mada kai?" (tr. "Sei pronto?") alla quale egli
risponde: "Madadayo" (tr. "Non ancora").

