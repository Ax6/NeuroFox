Il **Fondo delle Nazioni Unite per l'infanzia** , in sigla **UNICEF** (pron.
/ˈuniʧef/[1]; già _United Nations International Children's Emergency Fund_ , e
dal 1953 _United Nations Children's Fund_ ), è un fondo delle Nazioni Unite,
organo sussidiario fondato l'11 dicembre 1946 per aiutare i bambini vittime
della seconda guerra mondiale[2].

L'UNICEF, con sede centrale a New York, è presente in 190 paesi e si occupa di
assistenza umanitaria per i bambini e le loro madri in tutto il mondo,
principalmente nei paesi in via di sviluppo. I bambini e i ragazzi sotto i 15
anni sono più di 2 miliardi nel mondo. L'UNICEF è finanziato con contributi
volontari di paesi, governi e privati e ha ricevuto il premio Nobel per la
pace nel 1965[3].

Altri progetti

