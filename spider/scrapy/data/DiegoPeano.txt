**Diego Peano** (Pesaro, 13 febbraio 1946) è un cantante italiano.

Inizia la sua carriera di cantante a Pesaro, esibendosi nei locali della città
e della riviera adriatica finché non viene ascoltato da Teddy Reno e Rita
Pavone che lo portano al festival degli sconosciuti di Ariccia del 1963. Poi,
prodotto da Ricki Gianco, firma un contratto con la Jaguar che lo fa debuttare
nel 1964 con il singolo "Ho Deciso Così".

Nel 1966 partecipa a Un disco per l'estate con il brano _You and Me_. Nel
1967-68, per un anno, canta al Derby Club, il più famoso e importante cabaret
di Milano, facendo parte della squadra Jannacci - Cochi e Renato - Teo Teocoli
- Bruno Lauzi - Felice Andreasi - Walter Waldi etc etc... Nello stesso anno
cambia etichetta passando alla Ri-Fi: quest'ultima etichetta lo fa partecipare
dapprima al Cantagiro 1969 con il brano _Proibito_ ottenendo un discreto
successo. Poi a Settevoci e a "Chissà chi lo sa" e nel 1970 al Disco Per
L'Estate con il brano Gabbiano Blu scritto da Ermanno Parazzini. Nel 1974 egli
conclude la sua breve carriera di cantante per intraprendere quella di
discografico in due importanti etichette del periodo, la C B S Dischi oggi
SONY MUSIC e successivamente alla FONIT CETRA dove lavorerà nel settore
artistico prima e poi nel settore promozione stampa e pubbliche relazioni.

