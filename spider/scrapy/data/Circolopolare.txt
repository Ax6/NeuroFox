Il **circolo polare** , sia artico che antartico, è il parallelo che
circoscrive l'area attorno al polo, rispettivamente nord e sud, cui
appartiene.

Il circolo polare attorno al polo nord prende il nome di circolo polare
artico, mentre quello attorno al polo sud è detto circolo polare antartico. Le
porzioni di superficie sferica racchiuse dai circoli polari vengono chiamate
regioni polari o zone frigide, e hanno al loro centro il rispettivo polo
geografico.

La latitudine dei circoli polari è di 66° 33′ 39″ (o 66,56083°) ed è stata
calcolata come la differenza tra la verticale (90°) dell'inclinazione
dell'asse di rotazione della Terra e il piano dell'eclittica (23° 26′ 22″).

Poiché l'inclinazione dell'asse terrestre rispetto all'eclittica varia
sensibilmente col passare del tempo, il valore di 66° 33′ 39″ per i due
circoli polari è fissato per convenzione.

Caratteristica saliente dell'area compresa tra polo e circolo polare è il
fatto che, almeno una volta all'anno, il Sole non sorge e non tramonta per 24
ore continuate, creando rispettivamente i fenomeni della notte polare e del
giorno polare, o sole di mezzanotte.

In estate il Sole si abbassa sull'orizzonte, senza mai tramontare. A
mezzanotte esso tocca il punto più basso, che è tanto più alto in cielo quanto
maggiore è la latitudine, e quindi ricomincia a salire. In inverno, invece,
non sorge mai al di sopra dell'orizzonte, arrivando al massimo a schiarire il
cielo con luce vespertina nelle ore centrali del giorno.

Le seguenti affermazioni sono sostanzialmente equivalenti e identificano con
soddisfacente precisione (vedi annotazioni varie tra parentesi) i punti
dell'area compresa tra polo e rispettivo circolo:

Altri progetti

