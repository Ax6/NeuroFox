La **Presidenza del Consiglio dei ministri** è la struttura di cui si avvale
il Presidente del Consiglio per l'esercizio delle autonome funzioni di
impulso, di indirizzo e di coordinamento attribuitegli, distinte da quelle
proprie del Governo nel suo complesso. Essa si articola in dipartimenti e in
uffici di diretta collaborazione.

L'istituzione della Presidenza del Consiglio dei ministri è piuttosto recente
ed è fortemente connessa con l'acquisizione di maggiore autonomia da parte del
presidente del Consiglio. Per lungo tempo il presidente non ha avuto una
propria visibilità, che non fosse quella del Governo o del singolo Ministero
che eventualmente ricopriva. Si pensi che sino al 1960 la stessa sede della
Presidenza del Consiglio era presso il palazzo del Viminale, sede del
Ministero dell'interno.

Per tutto il periodo del Regno d'Italia il presidente del Consiglio utilizzava
la struttura del Viminale quale braccio operativo e struttura di supporto, e
spesso rivestiva anche tale incarico. La stessa carta intestata era quella del
predetto ministero. Durante il fascismo Mussolini utilizzava quale sede di
rappresentanza palazzo Venezia, sede comunque non strutturata per l'esercizio
della funzione di governo.

Tuttavia, fu durante il governo Mussolini che si ebbe la prima
regolamentazione dell'attività di governo con il regio decreto-legge 10 luglio
1924, n. 1100, relativo al Gabinetto della Presidenza del Consiglio dei
ministri. Con l'avvento della Repubblica tale sede non venne utilizzata, ma si
preferì nuovamente la sede del Viminale. Nel 1961 palazzo Chigi venne adibito
a sede del Governo, e il Ministero degli affari esteri, che sino ad allora era
ospitato lì, venne trasferito nella sua attuale sede della Farnesina. Da
allora la Presidenza del Consiglio inizia ad assumere una configurazione
propria, anche se non in maniera organica, mancando una legge che riordinasse
l'intera materia. Nel 1988 con il governo De Mita venne approvata la legge n.
400, che disciplinò la PCM. Nel 1999, sotto il governo D'Alema I venne
prevista la riorganizzazione della Presidenza attraverso il D. Lgs. 30 luglio
1999, n. 303, nell'ambito della riforma Bassanini.

In attuazione dell'art. 95, comma 3 Cost., l'ordinamento della Presidenza del
Consiglio dei ministri è previsto dalla legge 23 agosto 1988 n. 400 variamente
modificata, recante _"Disciplina dell'attività di Governo e ordinamento della
Presidenza del Consiglio dei ministri"_ , nonché il D. Lgs. 30 luglio 1999, n.
303, recante _"Ordinamento della Presidenza del Consiglio dei ministri"_ ,
relativo al razionalizzazione della PCM a norma dell'articolo 11 della legge
15 marzo 1997, n. 59, per via della Riforma Bassanini, speculare al D. Lgs. n.
300/1999, sulla riforma del Ministeri. La PCM è stata poi modificata dai vari
decreti del presidente del Consiglio dei ministri, che hanno dettato la
relativa organizzazione, _in primis_ il DPCM 23 luglio 2002, recante l'
_"Ordinamento delle strutture generali della Presidenza del Consiglio dei
ministri"_ , modificato da ultimo dal DPCM 1º ottobre 2008, nonché da varie
disposizioni di legge che hanno negli anni spostato o modificato alcune
competenze. Attualmente è in vigore il DPCM 1º marzo 2011.

La struttura della Presidenza del Consiglio, come previsto dal DPCM del 1º
marzo 2011[3], modificato dal DPCM del 21 giugno 2012[4], è organizzata in
uffici di diretta collaborazione del presidente, strutture generali
(dipartimenti e uffici) di cui il presidente si avvale per le funzioni di
indirizzo e coordinamento relative a specifiche aree politico-istituzionali e
strutture generali di supporto al presidente per l'esercizio delle funzioni di
coordinamento e indirizzo politico generale, nonché per il supporto tecnico-
gestionale[5].

Sono uffici di staff del presidente:

Sono uffici e dipartimenti della Presidenza del Consiglio, di cui il
presidente si avvale per le funzioni di indirizzo e coordinamento relative a
specifiche aree politico-istituzionali, sottoposti al Segretario generale
della PCM ma che più spesso sono affidati alla responsabilità di un
Sottosegretario alla presidenza o di un Ministro, di solito senza portafoglio:

Sono uffici e dipartimenti della Presidenza del Consiglio, di supporto al
presidente per l'esercizio delle funzioni di coordinamento e indirizzo
politico generale, nonché per il supporto tecnico-gestionale, sottoposti di
norma al Segretario generale della PCM ma che possono essere affidati alla
responsabilità di un Sottosegretario di Stato:

Presso la PCM è allocato il **Dipartimento delle informazioni per la
sicurezza** , che ha particolare collocazione e rilievo essendo posto a
supervisione del Sistema di informazione per la sicurezza della Repubblica,
ossia dei Servizi segreti dello Stato, che dipende direttamente dal presidente
del Consiglio. Questi può delegare le funzioni che non gli sono attribuite in
via esclusiva ad apposita autorità, esclusivamente un ministro senza
portafoglio o un sottosegretario di Stato alla presidenza, denominata
**Autorità delegata per la sicurezza della Repubblica**.[6]

Inoltre, la Presidenza del Consiglio si occupa del personale delle
magistrature amministrative (TAR e Consiglio di Stato), di quelle contabili
(Corte dei Conti e relative Sezioni Regionali), di quella tributaria
(Commissioni tributarie provinciali e regionali) e dell'Avvocatura dello Stato
(Avvocatura Generale e quella Distrettuale). In particolare si occupa delle
attività di competenza della PCM inerenti alla gestione amministrativa del
personale, compresi concorsi e assunzioni, delle seguenti magistrature:
Consiglio di Stato e Tribunali amministrativi regionali, Corte dei conti, e
Commissioni tributarie. Si occupa altresì delle assunzioni di personale
dell'Avvocatura dello Stato. Restano ferme le competenze degli organi di
autogoverno delle rispettive magistrature.

Esistono, inoltre, delle commissioni o comitati che hanno sede presso la
Presidenza, e che operano a vario titolo. Essi sono[7]:

Per la realizzazione di obiettivi specifici e per esigenze temporanee è
prevista la nomina di commissari straordinari del Governo. Essi sono:[8]:

Vi sono, infine, una serie di enti sottoposti alla vigilanza della PCM. Essi
sono:

