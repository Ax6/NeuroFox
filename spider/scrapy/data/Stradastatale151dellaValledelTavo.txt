La **strada statale 151 della Valle del Tavo (SS 151)** è una strada statale
italiana che prende il nome dalla valle percorsa dall'omonimo fiume.

La strada statale 151 fu istituita nel 1953 con il seguente percorso: "Innesto
con la SS. n. 81 presso Penne \- Loreto Aprutino \- Innesto con la SS. n. 16-
_bis_ in Cappelle sul Tavo."[2]

In seguito al decreto legislativo n. 112 del 1998, dal 2001 la gestione è
passata dall'ANAS alla Regione Abruzzo che ha provveduto al trasferimento
dell'infrastruttura al demanio della Provincia di Pescara[3]. Tuttavia, per
effetto di nuovi provvedimenti legislativi (decreto del Presidente del
Consiglio dei Ministri del 20 febbraio 2018), dal 5 settembre 2018 la
competenza dell'infrastruttura spetta nuovamente all'ANAS.

La strada ha inizio a Penne dalla strada statale 81 Piceno Aprutina ed
attraversa Loreto Aprutino. Uscita dal paese, dopo qualche chilometro la
strada assume un andamento piuttosto lineare che la porta, dopo aver superato
lo stesso fiume Tavo, a Cappelle sul Tavo dove si innesta sulla ex strada
statale 16 bis Adriatica, fungendo da raccordo fra le due strade statali di
attraversamento nord-sud della regione.

