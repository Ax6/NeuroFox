Coordinate: 38°53′20.4″N 77°01′33.6″W﻿ / ﻿38.889°N 77.026°W38.889; -77.026

Lo **Smithsonian Institution** è un istituto di istruzione e ricerca con
annesso un importante museo, amministrato e finanziato dal governo degli Stati
Uniti. Fondato durante la presidenza di James Knox Polk la sede principale si
trova a Washington, ma gestisce 19 musei siti negli stati di New York,
Virginia, Panama e altri. Ha circa 142 milioni di pezzi nelle sue collezioni.
Questi numeri fanno dello Smithsonian il più grande complesso di musei al
mondo.

Un mensile pubblica i report dello Smithsonian Institution: lo _Smithsonian_.

L'istituzione controlla la storica etichetta discografica Folkways Records
(ora Smithsonian Folkways Recordings).

Lo Smithsonian Institution fu fondato per la promozione del sapere negli Stati
Uniti dallo scienziato britannico James Smithson (1765–1829), che non visitò
peraltro mai gli Stati Uniti.  
Nel 1835, il presidente degli Stati Uniti Andrew Jackson informò il Congresso
della donazione di 500.000 dollari (circa 9.235.277 calcolati nella valuta del
2005).

**Atti del Congresso:** Otto anni dopo, il Congresso stabilì per lo
Smithsonian Institution, una partecipazione ibrida pubblico/privata, e l'atto
definitivo fu siglato il 10 agosto 1846 da James Polk.

La sede principale dello Smithsonian Institution Building è chiamata "il
castello" per la sua architettura. È stata progettata dall'architetto James
Renwick, Jr. e completata nel 1855.

_Guarda ancheI Segretari dello Smithsonian Institution._

Lista dei centri di Ricerca Smithsonian, con i musei affiliati.

Altri progetti

