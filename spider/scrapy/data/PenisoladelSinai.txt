Coordinate: 29°30′N 33°50′E﻿ / ﻿29.5°N 33.833333°E29.5; 33.833333

La **penisola del Sinai** (in arabo: شبه جزيرة سيناء‎, _Shibh Jazīrat Sīnā_ ;
ebraico: סיני) è una penisola di forma triangolare del Vicino Oriente che fa
parte dell'Egitto nord-orientale ed è zona di congiunzione tra i continenti
africano e asiatico. È delimitata a est dal deserto del Negev e dal golfo di
Aqaba, a nord dal mare Mediterraneo, a ovest dal golfo e dal canale di Suez e
a sud dal mar Rosso.

La penisola ha una lunghezza da nord a sud di circa 380 km ed una larghezza da
ovest a est di circa 210 km, per una superficie complessiva di circa 61.000
km². Le coste hanno una lunghezza totale di circa 600 km. Il mare nel golfo di
Suez ha una profondità di circa 80 metri, mentre nel golfo di Aqaba si
raggiunge una profondità di circa 1.830 metri.

Il confine tra Africa ed Asia è stato fissato nel Canale di Suez: pertanto la
penisola del Sinai, pur essendo territorio egiziano, si trova in Asia, ed è
l'unico territorio asiatico dell'Egitto. Dal 1967 al 1979 è stata sotto il
controllo di Israele.

Il Sinai è un territorio quasi interamente desertico, ma è abitato lungo la
costa di Sabah e di Taba (vicino alla città israeliana di Eilat), dove si
trovano un hotel ed un casinò. Muovendosi verso sud lungo la costa, si trovano
Nuweiba, Dahab e Sharm el-Sheikh. Il Sinai è anche abitato sulla costa a nord,
vicino alla Striscia di Gaza a al-Arish.

Nella parte sud della penisola si trovano i rilievi maggiori, il monte
Caterina che con i suoi 2 629 metri è la montagna più alta dell'Egitto, il
monte Serbal ed il monte Sinai.

Sul monte Sinai (che in arabo viene chiamato _Jabal Mūsā_ ) secondo l'Antico
Testamento Mosè ricevette da Dio le Tavole della legge, ovvero i Dieci
comandamenti. È però opinione diffusa, oggigiorno, che il monte di cui parla
la Bibbia sia da collocare in altra zona (vedi la voce monte Sinai biblico).

La zona orientale della penisola è conosciuta come la Great Rift Valley, e si
tratta di una fossa geologica che si estende dalla valle del fiume Giordano
verso sud, attraverso, il mar Rosso fin dentro l'Africa nel Kenya.

La penisola del Sinai è stata territorio conteso tra Israele e l'Egitto
durante la Guerra dei sei giorni. Conquistata dal governo di Gerusalemme nel
1967, ritornò all'Egitto undici anni dopo, con gli Accordi di Camp David.

Dall'aprile 2008 l'Egitto è diviso in 27 _muhāfaza_ , o governatorati.[1] In
genere i Governatorati prendono il nome dalla città principale. Ogni
Governatorato è retto da un governatore che viene designato dal presidente
della repubblica.

Dall'aprile 2008 l'Egitto è diviso in 27 _muhāfaza_ , o governatorati.[1] In
genere i Governatorati prendono il nome dalla città principale. Ogni
Governatorato è retto da un governatore che viene designato dal presidente
della repubblica.

Altri progetti

