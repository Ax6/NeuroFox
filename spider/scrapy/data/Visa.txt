**Visa Inc.** è una joint venture di 21.000 istituzioni finanziarie che
emettono prodotti con il marchio Visa, principalmente carte di credito, e di
debito con il brand V-Pay. La sede centrale, precedentemente a San Francisco,
dal 1º ottobre 2012 è a Foster City, in California.[1]

Nel 2011 VISA è leader mondiale nel mercato delle carte di credito con il
50,1% del valore complessivo delle transazioni, davanti a Mastercard con il
33,5%. Nelle carte di debito detiene il 76,9% del mercato, davanti a
Mastercard con il 18,9%.[2]

In Italia le carte VISA vengono emesse e gestite dall'emittente Nexi (ex
CartaSi), e anche direttamente da alcune banche (quali, a titolo
esemplificativo ma non esaustivo, DB, BNL, Intesa, Findomestic, Banca Sella).

Il 20 marzo del 2008 è stata quotata in borsa a Wall Street sul listino NYSE
seguendo l'iter già fatto dalla sua principale concorrente Master Card; tale
operazione è stata il più grande collocamento di titoli mai avvenuto in borsa:
oltre 17 miliardi di dollari superando il precedente primato detenuto da AT&T
con poco più di 10 miliardi pochi anni prima.

Altri progetti

