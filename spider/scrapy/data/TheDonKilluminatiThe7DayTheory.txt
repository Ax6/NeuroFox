_**The Don Killuminati: The 7 Day Theory**_ è il quinto album in studio del
rapper statunitense Tupac Shakur, pubblicato il 5 novembre 1996 dalla New and
"Untouchable" Death Row Records, pochi mesi dopo la morte.[1][2]

L'uscita dell'album è accolta polemicamente dagli appassionati, che iniziano a
teorizzare che il rapper sia ancora vivo.[1][2]

Primo disco postumo e unico prodotto sotto il nome **Makaveli** ,[1][2]
riferimento allo scrittore Niccolò Machiavelli,[1][2] l'album rispecchia suoni
g-funk e secondo il critico Stephen Thomas Erlewine è composto da materiale di
qualità inferiore rispetto ai lavori precedenti:[1] la veloce
commercializzazione del prodotto da parte della Death Row farebbe parte di una
strategia di marketing per ottenere dei ricavi dalla morte del rapper.[1][6]
Steve Juon di _RapReviews_ è del parere che i testi siano di qualità superiore
rispetto a quelli pubblicati precedentemente.[2] David Brownie di
_Entertainment Weekly_ stronca il prodotto, scrivendo che è realizzato da
produttori sconosciuti e rapper «di seconda categoria» e che «disonora la
musica e l'eredità di Tupac».[6]

_The Don Killuminati_ si concentra soprattutto sulla rivalità hip hop tra East
Coast e West Coast, con Makaveli che dissa molti esponenti di spicco della
scena tra cui Nas, Mobb Deep, Jay-Z, The Notorious B.I.G., Dr. Dre e Puff
Daddy.[2][6] Sono presenti anche brani di coscienza sociale e hardcore.[2]

