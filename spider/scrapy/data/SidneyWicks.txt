**Sidney Wicks** (Los Angeles, 19 settembre 1949) è un ex cestista e
allenatore di pallacanestro statunitense, professionista nella NBA e in
Italia.

Frequentò la Alexander Hamilton High School a Los Angeles, California, ma a
causa dei suoi voti bassi dovette andare alla Santa Monica Junior College per
un anno prima di trasferirsi al college, precisamente all'UCLA.

Nell'UCLA divenne una star: portò la squadra dell'università a vincere tre
campionati NCAA dal 1969 al 1971.

I Portland Trail Blazers selezionarono Wicks al Draft NBA 1971 alla seconda
scelta, in quella stagione viaggiò con medie di 24,5 punti e 11,5 rimbalzi a
partita, e gli fu assegnato il NBA Rookie of the Year Award.

Wicks giocò anche con i Boston Celtics e i San Diego Clippers, ma non fu mai
capace di giocare ai livelli del suo anno da rookie, partecipò comunque a 4
NBA All-Star Game. In totale militò nella NBA dal 1971 al 1981.

Dopo una stagione in Italia, alla Reyer Venezia, tornò a UCLA come vice-
allenatore per quattro stagioni.

Altri progetti

