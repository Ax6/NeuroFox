**Lidia Ravera** (Torino, 6 febbraio 1951) è una scrittrice e giornalista
italiana.

Dopo gli studi, compiuti al liceo classico Vincenzo Gioberti, raggiunge la
notorietà nel 1976 con il romanzo _Porci con le ali_ , scritto a quattro mani
insieme a Marco Lombardo Radice (con lo pseudonimo di "Antonia"). Il libro,
pubblicato da Samonà e Savelli, tratta della storia d'amore tra due
adolescenti, attraverso la quale gli autori tracciano un affresco sulla vita
dei "fratelli minori" della generazione del Sessantotto.

In seguito scrive diversi romanzi ( _Le seduzioni dell'inverno_ è stato
finalista al Premio Strega 2008 e _Piangi pure_ è risultato vincitore assoluto
al Premio Nazionale Letterario Pisa 2013 sezione Narrativa) e saggi e pubblica
alcuni racconti - _L'altro amore_ , _Trinità_ , _Imprevista_ \- in
_Principesse azzurre_ 2, 3, 4, a cura di Delia Vaccarello.

Ha collaborato a numerose sceneggiature per il cinema e per alcune serie
televisive della RAI.

Dal 2013 al 2018 è Assessore alla Cultura e Politiche giovanili nella Regione
Lazio guidata dal Presidente Nicola Zingaretti.

Altri progetti

