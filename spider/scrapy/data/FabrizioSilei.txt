**Fabrizio Silei** (Firenze, 1º luglio 1967) è uno scrittore italiano.

Tra le sue opere più famose vi sono _Se il diavolo porta il cappello, La
doppia vita del Signor Rosemberg, Il_ _bambino di vetro_ , _Bernardo e
l'angelo nero_ , _Alice e i Nibelunghi_ , _Il pugnale di Kriminal_ ,
_L'Autobus di Rosa_ , ispirato alla storia dell'americana Rosa Parks, è stato
tradotto in quindici lingue e portato in scena in diversi teatri italiani, con
il patrocinio di Amnesty International[1].

Nel 2012 con _Il bambino di vetro_ vince il _Premio Andersen_ per il miglior
libro nella categoria 9-12 anni[2].

Nel 2014 vince il premio Andersen come miglior scrittore con la seguente
motivazione "Per essere la voce più alta e interessante della narrativa
italiana per l'infanzia di questi ultimi anni. Per una produzione ampia e
capace di muoversi con disinvoltura e ricchezza fra registri narrativi
diversi: dall'umorismo alla misura breve del racconto per i più piccoli,
dall'albo illustrato al romanzo per adolescenti, dal progetto creativo ad un
forte impegno civile. Per una costante e limpida qualità della scrittura."

Silei è anche artista, grafico, designer. Nel 2014 ha fondato a Pescia vicino
Collodi L'Ornitorinco Atelier.

Fra i suoi libri e cofanetti creativi per i più piccoli ricordiamo:
L'inventastorie, L'inventamostri, L'inventcittà, C'era una volta, L'invenzione
dell'ornitorinco.

