«La letteratura autentica e le dittature sono incompatibili... lo scrittore è
nemico naturale delle dittature.[1]»

**Ismail Kadare** (AFI: [ismaˈil kadaˈɾe]; Argirocastro, 28 gennaio 1936) è
uno scrittore, poeta, saggista e sceneggiatore albanese.

Kadare è nato ad Argirocastro, città dell'Albania meridionale, dove trascorse
l'infanzia e terminò la scuola superiore. In seguito si laureò nella Facoltà
della Storia e Filologia presso l'Università di Tirana.[2][3] Studiò per due
anni letteratura mondiale all'Istituto Gor'kij a Mosca, ma fu costretto ad
abbandonare a causa del rapporto diplomatico complicato con l'Unione
Sovietica.[2][3] Tornato in patria, iniziò la sua carriera come giornalista in
una rivista nota nel paese come _Drita_ ("Luce"); in breve tempo divenne noto
e passò alla direzione della rivista _Les letres albanaises_.[4]

Inizialmente si dedicò alla poesia, passione che aveva avuto da liceale,
pubblicando varie raccolte aventi successo. Nel 1963 scrisse il primo romanzo,
Il generale dell'armata morta, il quale non solo risultò la sua opera
principale, ma gli diede una spinta per occuparsi soprattutto di questo
genere.

Negli anni settanta formava un trio con altri poeti albanesi, che elevarono in
alto la poesia nel paese, ma limitandosi solo nella madre patria.

Nel 1990 per esprimere pubblicamente a livello internazionale la propria
disapprovazione nei confronti dell'immobilità della dirigenza comunista
albanese, ha chiesto e ottenuto asilo politico in Francia, dove è noto anche
come Ismail Kadaré.

Trascorre la sua vita divisa tra Tirana e Parigi.

La sua opera letteraria è molto varia, ma i contributi maggiori sono nel campo
della poesia e del romanzo.

Nel 1993 vince il Premio Mediterraneo per stranieri con _La Pyramide_.[5]  

Dal 1996 è membro associato a vita dell' _Académie des sciences morales et
politiques_ , dove ha preso il posto che era stato di Karl Popper.[6]  

Nel 1998 vinse il Premio Herder.

Nel 2005 gli fu riconosciuta la prima edizione del _Man Booker International
Prize_ ,[7] mentre nel 2009 vince il premio Principe delle Asturie per la
letteratura.[8] Nello stesso anno gli è stata conferita la Laurea Honoris
Causa in Scienze della Comunicazione Sociale e Istituzionale dall'Università
di Palermo,[9] voluto fortemente dagli albanesi di Sicilia ( _arbëreshët e
Siçilisë_ ).

È stato più volte candidato alla selezione finale per il Premio
Nobel,[3][10][11] ed è membro d'onore all'Accademia Francese.

Kadare è considerato uno dei più grandi scrittori e intellettuali europei del
XX secolo e, inoltre, come una voce universale contro il totalitarismo.[12]

Le condizioni in cui Kadare visse e pubblicò le sue opere non erano
paragonabili a quelle di altri paesi comunisti europei dove almeno un certo
livello di dissenso pubblico era tollerato, piuttosto, la situazione in
Albania era paragonabile a quella nella Corea del Nord o nell'Unione Sovietica
degli anni '30 sotto Stalin. Nonostante tutto ciò, Kadare ha usato ogni
occasione per attaccare il regime nelle sue opere, per mezzo di allegorie
politiche.[13]

Nel 2018 ha ricevuto il Premio Internazionale Nonino.

Altri progetti

