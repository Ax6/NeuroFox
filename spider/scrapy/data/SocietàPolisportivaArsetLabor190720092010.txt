![1leftarrow
blue.svg](//upload.wikimedia.org/wikipedia/commons/thumb/d/d6/1leftarrow_blue.svg/16px-1leftarrow_blue.svg.png)_Voce
principale: **Società Polisportiva Ars et Labor 1907**._

Questa pagina raccoglie le informazioni riguardanti la **Società Polisportiva
Ars et Labor 1907** nelle competizioni ufficiali della stagione **2009-2010**.

Nella stagione 2009-2010 la SPAL ha disputato il girone B della Lega Pro Prima
Divisione. Gli acquisti degli esperti bomber Fabio Bazzani e Giacomo Cipriani
(arrivato a stagione in corso per rimpiazzare Rachid Arma, ceduto ad agosto al
Torino) non basteranno per fare il salto di qualità: la squadra soffre nel
girone di andata e a farne le spese sarà l'allenatore Dolcetti, rimpiazzato
dopo 13 partite da Egidio Notaristefano. Sotto la guida del nuovo trainer i
biancazzurri lentamente scalano la graduatoria, piazzandosi infine in settima
posizione di classifica con 45 punti. Il torneo è stato vinto dal Portogruaro,
che con 59 punti ha ottenuto la promozione diretta in Serie B; lo ha seguito
tra i cadetti il Pescara, vincitore dei play-off.

In Coppa Italia, dopo le vittorie ottenute contro Como e AlbinoLeffe, la SPAL
viene eliminata dal Palermo

