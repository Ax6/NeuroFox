**Jacopo Cattani da Diacceto** (Firenze, 1494 – Firenze, 7 giugno 1522) è
stato un letterato e scrittore italiano.

Assiduo frequentatore delle riunioni dell'Accademia neoplatonica agli Orti
Oricellari, ordì una congiura contro l'allora governatore di Firenze cardinale
Giulio de' Medici nel 1522 con Zanobi Buondelmonti e Luigi Alamanni. I tre si
ritrovavano spesso anche al palazzo Buondelmonti presso il Duomo.

Scoperta la congiura venne imprigionato dagli Otto di Balìa e decapitato nel
cortile del Bargello lo stesso anno.

A Firenze gli è stata dedicata una via nei pressi della stazione di Santa
Maria Novella.

