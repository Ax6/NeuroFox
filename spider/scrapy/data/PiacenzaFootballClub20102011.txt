![1leftarrow
blue.svg](//upload.wikimedia.org/wikipedia/commons/thumb/d/d6/1leftarrow_blue.svg/16px-1leftarrow_blue.svg.png)_Voce
principale: **Piacenza Calcio 1919**._

Questa voce raccoglie le informazioni riguardanti il **Piacenza Football
Club** nelle competizioni ufficiali della stagione **2010-2011**.

Nella stagione 2010-2011 il Piacenza disputa il 22º campionato di Serie B
della sua storia.

Il Piacenza a inizio stagione cambia allenatore, sostituendo Massimo
Ficcadenti, approdato in Serie A al Cesena[2], con Armando Madonna[3] che
aveva già giocato nel Piacenza negli anni '80.

La prima partita stagionale è il secondo turno di Coppa Italia 2010-2011
contro la Virtus Lanciano, giocato allo stadio Garilli il 14 agosto 2010 e
terminata per 5-3 dopo i tempi supplemantari con tripletta di Cacia e gol di
Volpi e Bianchi[4]. Nelle prime sei giornate di campionato il Piacenza
totalizza solo un punto, rimanendo inchiodato all'ultimo posto della
classifica e alimentando delle voci su un probabile esonero di Madonna[5].

Tuttavia dopo questa serie negativa il Piacenza si risolleva e ottiene otto
risultati utili nelle seguenti giornate (tre vittorie e cinque pareggi), tra
cui la vittoria in rimonta per 3-2 contro l'Atalanta[6] e il 4-1 contro il
Vicenza, con tripletta di Cacia[7] e risalendo in classifica fino a uscire
dalla zona play-out. L'anno solare si conclude con il pareggio per 3-3 in casa
dell'Albinoleffe, partita che successivamente viene messa sotto inchiesta
dalla FIGC per un flusso anomalo di scommesse sul pari[8].

Il girone d'andata termina con la squadra al quintultimo posto in zona play-
out con 21 punti. Nella parte iniziale del girone di ritorno il Piacenza
attraversa un buon periodo con cinque vittorie e un pareggio in sei partite,
risalendo fino a ridosso dei play-off[9]. A partire dalla sconfitta per 3-0 in
casa dell'Atalanta gli emiliani entrano tuttavia in una serie di risultati
negativi, cogliendo un'unica vittoria nelle ultime 13 giornate contro il
Sassuolo[9][10], e conclude il campionato al quartultimo posto, disputando i
play-out contro l'AlbinoLeffe.

Il 1º giugno, pochi giorni prima del play-out, il giocatore del Piacenza Carlo
Gervasoni finisce sotto inchiesta nell'ambito delle indagini sul calcio-
scommesse che portano, fra gli altri, all'arresto di Giuseppe Signori:
Gervasoni viene accusato di combine nella partita persa 3-0 contro l'Atalanta
nella quale lo stesso Gervasoni provocò un calcio di rigore[11].

La gara di andata del play-out si disputa il 4 giugno e termina 0-0[12]. La
gara di ritorno a si disputa l'11 giugno allo Stadio Atleti Azzurri d'Italia
di Bergamo e termina 2-2, condannando così il Piacenza alla retrocessione in
Lega Pro Prima Divisione[13].

Al termine della partita il presidente Fabrizio Garilli comunica che non
iscriverà la squadra in Prima Divisione per la stagione successiva e che è
disposto a cedere la squadra a chi fosse interessato entro il 30 giugno,
termine ultimo per iscrivere la squadra al campionato[14].

Lo sponsor principale rimane l'Unicef, sotto al cui logo si aggiunge anche
quello della Banca di Piacenza, a parte questa modifica le maglie rimangono
simili a quelle degli anni precedenti, vale a dire rossa la prima, bianca la
seconda e nera la terza. Lo sponsor tecnico rimane la Macron.

_**Area direttiva**_[15]

_**Area organizzativa**_[15]

_**Area comunicazione**_[15]

_**Area tecnica**_[16][17]

_**Area sanitaria**_[16]

Rosa e numerazione sono aggiornate al 1º febbraio 2011[17]. Sono in corsivo i
giocatori che hanno lasciato la società durante la stagione.

I nuovi acquisti sono Andrea Mei e Luca Tremolada, che arrivano in
comproprietà dall'Inter in cambio delle compoprietà di Matteo Colombi e Andrea
Lussardi[23], dall'Inter arrivano in prestito anche i giovani Hoxha e Milani,
Daniele Cacia, che ritorna a Piacenza in prestito dal Lecce[24], Cesare
Rickler e Alessandro Sbaffo, che arrivano in prestito dal Chievo[25][26], dal
Milan arriva in prestito il giovane portiere napoletano Antonio
Donnarumma[27], mentre dal Parma arriva Matteo Mandorlini[28]. Dal Genoa
arriva il giovane Maffettone, mentre i vengono prelevati i giovani Cabrini e
Moschini da due piccole società locali, il San Colombano e il San Giuseppe.
Completano la rosa i rientri dei giocatori mandati in prestito l'anno
precedente, ovvero Cassano, Bianchi e Calderoni e gli acquisti degli
svincolati Volpi[29], Marchi, Conteh[30] e Catinali[31], gli ultimi due a
stagione già iniziata.

Lasciano il Piacenza i giocatori a fine prestito Greco, Foti, Puggioni,
Capogrosso, Sambugaro, Tonucci, Melinte, Paro, Amodio, Cani, Sivakov, Longo e
Rincon, quelli in scadenza di contratto, ovvero Iorio, Maccoppi, Simon,
Serena, Maurantonio ed Emanuele Bianchi, mentre rescinde il contratto il
portiere Fabrizio Capodici[17]. Viene ceduto definitivamente al Chievo Davide
Moscardelli[32], mentre vengono ceduti a titolo temporaneo Samuele Dragoni
all'Atletico Roma[33], Stefano Baraldo al Barletta[34], Michele Contini al
Parma[35], Fabio Foglia alla Sangiovannese e Michael Visioli al
Fiorenzuola[36]. Il giovane portiere Mattia Lanzano, che rientrava dal
prestito al Poggibonsi, viene ceduto in comproprietà al Gavorrano[37].

Con la riapertura del mercato il Piacenza cede il giovane attaccante Mirko
Barocelli al Mobilieri Ponsacco, squadra militante in Serie D[39], mentre
Stefano Baraldo ritorna dal prestito al Barletta e viene ceduto, sempre in
prestito, all'Empoli[40]. Dal Genoa arriva in prestito il centrocampista
ghanese Isaac Cofie, mentre in cambio si trasferisce a Genova il
centrocampista classe 1993 Andrea Molinelli, anche lui in prestito[41]. Marco
Calderoni viene ceduto in prestito all'Ascoli[42] e al suo posto viene
ingaggiato lo svincolato Damiano Zenoni[17]. Francesco Bini viene ceduto alla
Cremonese in uno scambio di prestiti con Carlo Gervasoni[43]. Samuele Dragoni
rientra dal prestito all'Atletico Roma e viene girato alla FeralpiSalò[40].
Viene poi acquistato in prestito dal Fanfulla in prestito il giovane Nicholas
Cigala[44]. Durante la sessione del mercato invernale vengono anche risolti i
contratti di Silvestri, Wolf e Tulli[17] e ceduta al Cagliari la seconda metà
di Radja Nainggolan[40].

_Aggiornato al 12 giugno 2011_

_Aggiornato al 12 giugno 2011_[17]

_**Livello Alto**_

_**Livello Basso**_

_**Area tecnica**_

