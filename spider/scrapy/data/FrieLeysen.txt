**Frie Leysen** (Hasselt, 19 febbraio 1957) è una direttrice teatrale e
direttrice artistica belga.

Ha fondato il centro artistico _deSingel_ ad Anversa, che ha diretto dal 1980
al 1991. È stata inoltre la promotrice del festival _Kunstenfestivaldesarts_ ,
che si tiene a maggio a Bruxelles. Lo ha diretto fino al 2006, portandolo ad
essere una delle manifestazioni di arte contemporanea più rilevanti
d'Europa.[1]

Dopo essersi dedicata al _Meeting Points 5_ , festival condotto in diverse
città arabe del Medio Oriente, è stata curatrice del Theater der Welt nel
2008-2010. Nel 2012 è stata nominata direttrice artistica della nuova sezione
di teatro e arti performative all'interno del Berliner Festspiele.[1] È stata
inoltre direttrice teatrale del Wiener Festwochen nel 2013 e 2014.[2]

Nel 2003 ha ricevuto il _Prijs voor Algemene Culturele Verdienste van de
Vlaamse Gemeenschap_ (premio della comunità fiamminga per i meriti culturali)
e nel 2007 il dottorato onorario dall'Università libera di Bruxelles (
_Université libre de Bruxelles_ \- ULB). Nel 2014 ha vinto il Premio Erasmo.

Altri progetti

