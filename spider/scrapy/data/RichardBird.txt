**Richard Bird** , nato **George Bird** (Liverpool, 4 aprile 1895 – Northwood,
dicembre 1979), è stato un attore e regista inglese, attivo a teatro, al
cinema e in televisione.

Richard Bird recitò come protagonista in alcuni film negli anni trenta, in
particolare nei gialli _What Happened Then?_ e _The Warren Case_ , entrambi
diretti da Walter Summers nel 1934, e in _La boheme_ di Paul L. Stein (1935),
in cui interpretò il ruolo di Colline. Negli anni quaranta l'attività
cinematografica si ridusse a poche apparizioni, tra cui quelle in _I'll Walk
Beside You_ di Maclean Rogers (1943) e _The Halfway House_ di Basil Dearden
(1944). Negli anni cinquanta passò alla regia di produzioni televisive e nel
decennio successivo prese parte ad alcuni episodi di serie TV come _I gialli
di Edgar Wallace_ e _Investigatore offresi_.[1]

È stato sposato dal 1931 al 1977 con l'attrice inglese Joyce Barbour.[2]

