![Artsakh](//upload.wikimedia.org/wikipedia/commons/thumb/3/3d/Flag_of_Artsakh.svg/20px-
Flag_of_Artsakh.svg.png) Artsakh

Il **Dram** ( **AMD** ) è la moneta dell'Armenia. Si suddivide in 100 _luma_.
La parola _dram_ si traduce in italiano con _dracma_. La Banca Centrale
dell'Armenia ha il diritto esclusivo di coniare la valuta nazionale secondo la
legge armena.

La prima volta che si è usato il Dram in Armenia è stato nel periodo che va
dall'anno 1199 al 1375 quando le monete d'argento venivano chiamate _dram_.

Il 21 settembre 1991 un referendum ha proclamato l'indipendenza della
repubblica armena dall'Unione Sovietica. La Banca Centrale dell'Armenia fu
adottata il 27 marzo 1993, sotto il governatorato di Isahak Isahakyan.
Comunque le vecchie banconote sovietiche furono la valuta standard fino al
novembre 1993. Il Dram moderno divenne la valuta ufficiale il 22 novembre 1993
con tagli da 10, 25, 50, 100, 200 e 500. Fu messo in circolazione con il
cambio di 1 AMD: 200 rubli o 1 USD: 14.5 AMD. Il 21 gennaio 1994 la Banca
Centrale dell'Armenia cominciò a coniare monete da 10, 20, 50 luma e da 1, 3,
5, 10 dram. Le banconote con valore nominale 1.000 e 5.000 dram sono state
messe in circolazione dal 24 ottobre 1994 e dal settembre 1995,
rispettivamente. Più tardi è stata emessa una banconota da 20.000 dram e una
da 50.000 dram per commemorare il 1.700º anniversario dell'adozione della
religione cristiana in Armenia.

Il dram armeno è circolante anche nella repubblica _de facto_ dell'Artsakh,
dove si affianca al dram karabakho.

Altri progetti

