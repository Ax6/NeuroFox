**Nightmare Cinema** è un gruppo musicale fittizio, comprendente, nella
formazione, i componenti dei Dream Theater in ruoli diversi rispetto a quelli
ordinari, ironicamente assegnatosi dai componenti stessi. Il sostantivo
"Cinema" è in contrapposizione rispetto a "Theater" (Cinema-Teatro), allo
stesso modo "Nightmare" è opposto a "Dream" (Incubo-Sogno). Durante alcuni
concerti, solitamente al termine di essi, i Dream Theater si scambiavano gli
strumenti (a parte James LaBrie, cantante, che manteneva il suo ruolo) per
eseguire una cover. Essa fu principalmente _Perfect Strangers_ dei Deep
Purple, nonostante, in una singola occasione, venne suonata anche _Suicide
Solution_ di Ozzy Osbourne.

Il tutto ebbe inizio qualche anno dopo l'avvento di Derek Sherinian (tastiere)
come membro dei Dream Theater, e si concluse in seguito alla sua dipartita
(nonostante anche il suo sostituto, Jordan Rudess, sia un discreto
chitarrista). Sherinian stesso ha intitolato "Nightmare Cinema" un brano del
suo lavoro da solista "Black Utopia".

La prima performance del gruppo come "Nightmare Cinema", risale al primo
novembre 1997, alla "House of Blues" di Chicago.

Parallelamente, un'ulteriore falsa, ironica band, capeggiata da Sherinian, era
"Nicky Lemons and the Migraines", che si esibiva suonando una canzone
intitolata "I Don't Like You", in stile punk. Vestito per l'occasione con una
sorta di "boa di piume", l'ex-tastierista era descritto da Mike Portnoy come
un incrocio tra Elton John e David Lee Roth.

Suonando nelle vesti di "Nightmare Cinema", i componenti cambiavano nome e
strumento.

