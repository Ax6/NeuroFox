_**La pelle dell'orso**_ è un film italiano del 2016 diretto da Marco Segato e
interpretato da Marco Paolini.

Il film, tratto dal romanzo omonimo di Matteo Righetto, è stato presentato al
concorso _Annecy Cinéma Italien_ 2016[1].

Il film si svolge negli anni '60 nei pressi di un piccolo borgo delle
Dolomiti. Pietro Sieff, considerato un perdente dagli abitanti del paese,
vedovo da quando la moglie è morta in circostanze misteriose, è appena uscito
di galera. Un giorno decide di riscattarsi accettando una scommessa
potenzialmente pericolosa con il suo datore di lavoro Crepaz, padrone della
cava di pietra. Sieff dovrà andare a caccia di un orso che sta aggredendo gli
animali delle fattorie circostanti: se riuscirà a ucciderlo riceverà da Crepaz
1 milione di lire, altrimenti dovrà lavorare come spaccapietre gratis per un
anno. Parte con lui anche il figlio tredicenne Domenico, con il quale non è in
buoni rapporti, dopo la morte della moglie. Questa avventura permetterà ai due
di riavvicinarsi in tutti i sensi.

