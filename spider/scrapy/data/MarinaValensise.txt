**Marina Valensise** (Roma, 20 febbraio 1957) è una giornalista italiana,
direttrice dell’ _Istituto italiano di cultura di Parigi_ dal 2012 al 2016.

Dopo la laurea in Letteratura francese presso l’Università La Sapienza di Roma
nel 1980, ha conseguito a Parigi il Diplôme de Doctorat presso l’École des
Hautes Études en Sciences Sociales. È stata borsista della Fondazione Luigi
Einaudi, del Consiglio nazionale delle ricerche (CNR), maître de conférence
all’École des Hautes Études en Sciences Sociales, professoressa all’Università
di Reggio Calabria e “visiting scholar“ presso il John M. Olin Center
dell’Università di Chicago. Dal giugno 1992 al maggio 1994 è stata a capo
della Segreteria particolare del Ministro per i Beni Culturali Alberto Ronchey
(Governo Amato I e Governo Ciampi). Dal 2012 al 2016 ha diretto ’ _Istituto
italiano di cultura di Parigi_[1]. Scrive di arte, cultura e libri sulle
pagine dei quotidiani «Il Foglio»[2] e «Il Messaggero», e su quelle di
«Sette», supplemento settimanale del «Corriere della Sera», e della rivista
settimanale «Panorama».

