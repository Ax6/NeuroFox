_**Aveva un bavero**_ è un brano musicale composto da Mario Panzeri e Virgilio
Ripa, presentato al Festival di Sanremo 1954 nell'interpretazione del
Quartetto Cetra e di Vittoria Mongardi accompagnata dal Duo Fasano.

Il Quartetto fece il suo debutto al Festival quell'anno[1], presentando questo
brano ed altri cinque ( _Arriva il direttore_ , _Un diario_ , _Canzoni alla
sbarra_ , _Cirillino-Ci_ e _Piripicchio e Piripicchia_ ), ma l'unico che
arrivò tra i finalisti fu proprio _Aveva un bavero_. Anche la Mongardi era al
debutto, e presentò altri tre brani, due dei quali eliminati dopo il primo
ascolto.

Il singolo contenente la versione del Quartetto risultò in assoluto uno dei
più venduti di quell'anno[2].

Nilla Pizzi ne fece una cover[3], così come altri artisti dell'epoca.

Il testo racconta la storia di un amore che non ebbe una sorte felice: la
ragazza per raccogliere un fiore si sporge talmente tanto che cade nel fiume,
ed il ragazzo triste per la perdita dell'amata pone fine alla sua vita
suicidandosi, così che i due possano stare insieme per sempre[4][5].

_Piripicchio e Piripicchia_ è il brano presente nel lato b del disco. anche
questo presentato allo stesso festival.

