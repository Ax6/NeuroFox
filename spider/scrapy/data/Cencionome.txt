**Cencio** è un nome proprio di persona italiano maschile.

Rappresenta un ipocoristico di nomi quali Lorenzo e Vincenzo, in uso
soprattutto nelle regioni centrali d'Italia. Etimologicamente, si può
constatare innanzitutto l'aferesi dei due nomi ( _Renzo_ per _Lorenzo_ ,
_Cenzo_ per _Vincenzo_ ), col successivo addolcimento della _-z-_ in _-c-_ ,
fenomeno comune negli idiomi del Centro Italia. Nel caso di _Lorenzo_ ,
inoltre, la successiva sostituzione della _-r-_ ( _Renzo_ ) con la _-c-_ (
_Cencio_ ) è dovuta a una semplice ripresa della _-c-_ che segue nella sillaba
finale: casi simili, tanto per fare un esempio, sono quelli di _Peppe_ e
_Pippo_ (rispettivi ipocoristici dei nomi Giuseppe e Filippo), in cui le _-p-_
iniziali si spiegano come dei richiami alle _-p-_ che seguono nella sillaba
finale (altrimenti avremmo delle più semplici, benché molto più disusate,
aferesi in _Seppe_ e _Lippo_ ). O in Calabria (vedi cenzu u boss).

Quando usato come ipocoristico di un nome (per lo più Lorenzo o Vincenzo),
l'onomastico si festeggia in corrispondenza al nome originario.

Altri progetti

