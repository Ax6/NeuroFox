L' **Accordo Nordamericano per il Libero Scambio** (in inglese: _North
American Free Trade Agreement_ , _NAFTA_ ; in spagnolo: _Tratado de Libre
Comercio de América del Norte_ , _TLCAN_ ; in francese: _Accord de libre-
échange nord-américain_ , _ALÉNA_ ) è un trattato di libero scambio
commerciale stipulato tra Stati Uniti, Canada e Messico e modellato sul già
esistente accordo di libero commercio tra Canada e Stati Uniti (FTA), a sua
volta ispirato al modello dell'Unione europea.

L'Accordo venne firmato dai Capi di Stato dei tre paesi (il Presidente degli
Stati Uniti George H. W. Bush, il Presidente Messicano Carlos Salinas de
Gortari e il Primo ministro del Canada Brian Mulroney)[1] il 17 dicembre 1992
ed entrò in vigore il 1º gennaio 1994. Il giorno stesso della firma,
simbolicamente iniziava nello Stato messicano del Chiapas la rivolta zapatista
da parte delle popolazioni indigene che vedevano nell'accordo (anche sulla
base di precedenti esperienze simili) un ulteriore mezzo volto a trasferire la
ricchezza dalle zone povere del Messico verso il Canada e, soprattutto, verso
gli Stati Uniti.

L'aspetto che maggiormente caratterizza il NAFTA è stata la progressiva
eliminazione di tutte le barriere tariffarie fra i paesi aderenti.

Il NAFTA stabiliva l'immediata eliminazione di dazi doganali su metà dei
prodotti statunitensi diretti verso Messico e Canada e la graduale
eliminazione di altri diritti doganali durante un periodo di circa 15 anni.
Prevedeva inoltre la rimozione delle restrizioni fino ad allora vigenti su
molte categorie di prodotti, inclusi motoveicoli, componenti di auto,
computer, tessili e prodotti agricoli.

Il Trattato proteggeva altresì i diritti di proprietà intellettuale (brevetti,
diritti d'autore e marchi di fabbrica) e delineava la rimozione delle
restrizioni sui flussi di investimenti tra i tre paesi. Norme riguardanti la
protezione dei lavoratori e dell'ambiente furono aggiunte successivamente come
risultato degli accordi supplementari firmati nel 1993.

Questo accordo rappresentava un'espansione del precedente Canada-U.S. Free
Trade Agreement (Accordo di libero scambio tra Stati Uniti e Canada) del 1989.
Diversamente dall'Unione europea, il NAFTA non crea un sistema di organi di
governo soprannazionali e nemmeno sottopone la legislazione nazionale agli
atti emanati da tali organi.

Il NAFTA è un trattato che sottostà al diritto internazionale. In base alla
normativa degli Stati Uniti esso è classificato come un accordo esecutivo-
congressuale piuttosto che un trattato, riflettendo il senso peculiare del
termine «trattato» in base alle norme costituzionali degli Stati Uniti che si
differenziano da quelle degli altri Stati.

Gli scopi principali dell'Accordo sono:

L'Accordo fu inizialmente criticato, negli Stati Uniti e in Canada, dai
governi conservatori in materia di libero commercio, guidati dal Primo
Ministro canadese Brian Mulroney, e dal Presidente degli Stati Uniti George H.
W. Bush. C'era una considerevole opposizione da entrambi i lati del confine,
ma negli Stati Uniti riuscì ad essere approvato dopo che il Presidente Bill
Clinton fece della sua approvazione una grande battaglia legislativa nel 1993.

Il vicepresidente Al Gore tentò di costituire un maggiore sostegno al progetto
dibattendo la problematica con Ross Perot al talk show Larry King Live. Perot
fu apertamente critico verso il NAFTA durante la sua campagna presidenziale
nel 1992, rivendicando che la ratifica avrebbe causato un _giant sucking
sound_ , una perdita di posti di lavoro amplissima, deviati dagli Stati Uniti
verso il Messico.

Dopo un intenso dibattito politico e il negoziato di molti accordi secondari,
la Camera dei Rappresentanti degli Stati Uniti approvò il NAFTA con 234 voti a
favore (132 Repubblicani ed 102 Democratici) e 200 contrari; il Senato lo
approvò per 61 voti a favore e 38 contrari (La Costituzione degli Stati Uniti
richiede 67 voti nel Senato per la ratifica di un trattato). Alcuni oppositori
tuttora persistono, principalmente contro alcune specifiche disposizioni
dell'Accordo.

L'eliminazione dei dazi doganali e il protezionismo di singole industrie o
società e la fine del mercantilismo è centrale nella Ricchezza delle Nazioni
di Adam Smith. Tuttora è improbabile che Adam Smith possa aver preso in
considerazione gli effetti sull'economia messicana dei sussidi agricoli sui
raccolti di prodotti come il mais statunitense, rendendolo più economico e
abbondante. Alcuni potrebbero discutere che i dazi doganali, come in Giappone,
sono l'unica misura che salveranno l'economia messicana.

Sin dalla firma dell'Accordo nel 1992, è stato difficoltoso analizzare i suoi
effetti macroeconomici a causa dell'ampio numero di altri fattori
nell'economia globale. Alcuni studi economici hanno indicato che piuttosto che
incrementare il commercio, il NAFTA ha causato una deviazione (diversion) del
commercio, nel quale ogni Membro del NAFTA ora importa maggiormente dagli
altri Membri alle spese degli altri paesi nel mondo. Alcuni economisti
argomentano che è aumentata la concentrazione di ricchezza sia in Messico sia
negli USA. Dopo la firma del NAFTA, il commercio tra le nazioni è aumentato in
modo esponenziale, il commercio tra gli USA e il Messico è raddoppiato[2].

Studi sugli effetti del NAFTA dopo 10 anni sono stati preparati sia dal
Governo degli USA[3] ed il Governo Canadese[4].

L'Organizzazione per la Cooperazione e lo Sviluppo Economico (OCSE) pubblica
annualmente statistiche economiche. I risultati della ricerca in data mining
riguardante il NAFTA sono state pubblicate su _Centrerion Canadian Politic's
NAFTA pages_ , i dati sono stati estratti dalle fonti OCSE.

Nel caso del Messico, il tasso di povertà nazionale nel 2018 è superiore a
quello del 1994 e i salari reali (adeguati all'inflazione) sono appena
aumentati. Durante questo periodo, il Messico si è classificato al 15º posto
su 20 paesi dell'America Latina in termini di crescita del PIL pro capite.
Quasi cinque milioni di agricoltori hanno perso il lavoro, incapaci di
competere con il mais americano sovvenzionato. Questa perturbazione ha
contribuito ad un forte aumento dell'emigrazione verso gli Stati Uniti tra il
1994 e il 2000.[5]

Il NAFTA è stato controverso sin da quando fu proposto. Società transnazionali
hanno teso a sostenere il NAFTA nella convinzione che dazi doganali inferiori
avrebbero aumentato i loro profitti. I sindacati in Canada e negli Stati Uniti
si sono opposti al NAFTA a causa del timore che i posti di lavoro venissero
trasferiti fuori del paese a causa del minore costo del lavoro in Messico.
Alcuni politici si sono opposti al libero commercio per il timore che
trasformerà paesi come il Canada in economie a impianti-filiale permanenti.
Gli agricoltori del Messico si sono opposti e si oppongono tuttora al NAFTA
perché i pesanti sussidi all'agricoltura a favore degli agricoltori negli USA
hanno causato una pressione verso il basso dei prezzi agricoli messicani,
obbligando molti agricoltori a lasciare la loro attività.

Gli stipendi sono diminuiti fino al 20% in alcuni settori. L'approvazione del
NAFTA fu rapidamente seguita da una rivolta tra i rivoluzionari dell'Esercito
Zapatista e la tensione tra loro e il Governo messicano rimane un problema di
primo piano. Inoltre, il NAFTA fu accompagnato da una drammatica riduzione
dell'influenza dei sindacati nelle aree urbane del Messico.

All'Accordo ha fatto seguito un drammatico aumento dell'immigrazione illegale
dal Messico agli Stati Uniti; un'ampia percentuale di queste persone sono
agricoltori costretti a lasciare le loro terre a causa di fallimenti
conseguenti agli accordi sproporzionati a favore degli USA e del Canada, che
hanno fatto sprofondare sempre più le principali esportazioni messicane di
anno in anno. L'opposizione al NAFTA viene pure dalle organizzazioni che
difendono, tra gli altri, l'ambiente e la difesa sociale; queste credono che
il NAFTA abbia impatti non economici dannosi alla salute pubblica,
all'ambiente, ecc.

C'è un crescente gruppo nella dottrina in campi come gli Studi americani,
etnici, messicani e sulla globalizzazione che esamina la proliferazione del
lavoro _maquilladora_ lungo il confine USA-Messico come risultato del NAFTA, e
gli effetti sfavorevoli che ha prodotto nella regione. Per esempio, la
violazione dei diritti umani nei luoghi di lavoro e una forza lavoro basata
sul genere, cioè ampiamente costituita da giovani donne, ha anche stimolato
violenze sulle donne nella regione di confine. Molti di questi abusi accadono
sul posto di lavoro stesso, per esempio la sterilizzazione forzata, i
controlli sulle mestruazioni e perquisizioni personali.

Autrici femministe messicane come Rosalinda Fregoso o Alicia Gaspar de Alba
collegano tali attività e politiche a fenomeni che loro chiamano
«femminicidio» e spesso usano questo termine per descrivere l'ondata di
omicidi di giovani lavoratrici a Ciudad Juarez. Molti controbattono che le
politiche economiche del NAFTA derivano da un'ineguaglianza esacerbata e da
relazioni di forza definite dalla formazione razziale, di genere, sessuale ed
economica nel tempo di cui hanno beneficiato elites mentre altri venivano
sfruttati e uccisi.

Dalla prospettiva dei consumatori nord americani, uno degli effetti del NAFTA
è stato il significante incremento delle etichette bilingue o trilingue sui
prodotti, per la distribuzione simultanea attraverso i dettaglianti in Canada,
USA e Messico in francese, inglese e spagnolo.

Il confine tra Stati Uniti e Canada è controllato da posti di controllo, ma i
cittadini americani e canadesi generalmente sono autorizzati ad attraversarlo
senza precedenti disposizioni, visto o passaporto. L'identificazione delle
fotografie e la prova della cittadinanza, ad ogni modo, è generalmente
richiesta[6]. I cittadini di altri paesi possono affrontare requisiti più
severi. Ogni mese si verificano circa 6 milioni di attraversamenti sul confine
tra USA e Canada[7].

Il confine relativamente aperto facilita il turismo e gli acquisti attraverso
il confine. È anche permesso agli automobilisti e ai passeggeri ferroviari di
ignorare il confine e usare le strade più corte possibile, soggette a ritardi
e documentazione di attraversamento. I passeggeri di aerei che attraversano il
confine al fine di ottimizzare i tempi di viaggio non sono soggetti a
controlli doganali se non atterrano.

Il confine tra USA e Canada è uno dei più lunghi confini internazionali al
mondo, ma altri permettono una maggiore libertà di circolazione. Per esempio,
gli Accordi di Schengen hanno comportato la rimozione dei posti di controllo
di confine tra i molti paesi dell'Unione europea.

Questa libertà di circolazione ha avuto importanti restrizioni. Può essere
sospesa o interrotta da entrambi i Governi a piacimento. La sicurezza fu
aumentata dopo l'11 settembre 2001, e i piani attuali degli USA di irrigidire
i requisiti di documentazione, includendo la richiesta ai canadesi e altri di
avere un passaporto per viaggi aerei entro la fine del dicembre 2006, e viaggi
di terra entro la fine del 2007[8].

Queste restrizioni non furono alterate dal Free Trade Agreement del 1988 e
l'accordo NAFTA del 1993 diede i diritti di circolazione solo ai
professionisti inclusi in una lista[9]. L'attraversamento del confine è stato
irrigidito nei recenti decenni per timori legati alle droghe e poi al
terrorismo.

Nel 2000 il presidente messicano Vicente Fox ha patrocinato l'idea di un
libero flusso di persone attraverso il confine tra Stati Uniti e Messico come
seconda fase del NAFTA, che si dovrebbe completare in 10 anni.

Il 10 settembre 2001, Fox e Bush si incontrarono come presidenti appena eletti
e accordarono per lavorare al fine di confrontare la volontà dei lavoratori e
la volontà dei datori di lavoro e assicurare che la migrazione avvenga
attraverso canali sicuri e legali, ma gli eventi dell'11 settembre 2001
interruppero i negoziati e spostarono il dibattito negli Stati Uniti verso una
politica di immigrazione dove la sicurezza sia il principale obiettivo.

Gli sviluppi all'inizio del 2006 portarono il problema del confine tra Messico
e USA al centro della scena nella politica americana. Nel 2006 il Congresso
degli Stati Uniti ha considerato molte proposte per costruire una barriera di
400-700 miglia (640–1120 km) lungo il confine tra USA e Messico per aiutare ad
arrestare il flusso di immigrati illegali. Nell'agosto 2006 questa e altre
misure, come la deportazione di 12 milioni di immigrati clandestini, ha
raggiunto uno stallo legislativo. Il Congresso ha finanziato la crescita di
una pattuglia di confine.

La legislazione che creerebbe un programma di «lavoratori-ospiti» è in
considerazione al Congresso.

Altri progetti

