La _**Faradda di li candareri**_ o solo _**Faradda**_ (in sassarese per
_**Discesa dei candelieri**_ ) è la festa che si tiene a Sassari la sera
precedente alla festa della Madonna Assunta (ferragosto) ed è la processione
religiosa più importante e più sentita dalla popolazione e l'evento più
prestigioso in Sardegna[ _senza fonte_ ] (patrimonio dell'Unesco dal 2013).
Secondo la tradizione, la festa deriva da un voto fatto alla Madonna Assunta,
che avrebbe salvato la città dalla peste del 1652.

La _discesa_ è una processione danzante in cui vengono trasportati a spalla,
dai rappresentanti dei gremi[ _non chiaro_ ], i "candelieri" (che sono dei
ceri simbolici, in forma di grandi colonne di legno). La processione parte da
"pla de Castell" (attuale piazza Castello) si arriva a Piazza Azuni e si
prosegue lungo il Corso Vittorio Emanuele II fino a Porta Sant'Antonio e
attraverso il Corso Francesco Vico fino ad arrivare alla chiesa di Santa Maria
di Betlem.

La festa rientra nella Rete delle grandi macchine a spalla italiane,[1] dal
2013 inserita nel Patrimonio orale e immateriale dell'umanità dell'UNESCO. La
celebrazione è seguita ogni anno da circa 120.000 persone, con visitatori che
giungono a Sassari da ogni parte del mondo[2].

La festa sarebbe sorta a Pisa agli inizi del XIII secolo come offerta di cera
alla Vergine Maria: la sera del 14 agosto, venivano portate in processione
delle grosse macchine di legno ricoperte di cera e raffiguranti santi ed
episodi biblici; ogni macchina, a forma di tabernacolo o palma aperta, simile
dunque ad una pala d'altare, veniva trasportata fino alla cattedrale
accompagnata da musica.

Le città alleate della Repubblica di Pisa (Sassari, Iglesias e Nulvi ad
esempio) forse concorsero all'oblazione dei ceri della Repubblica marinara e
in seguito praticarono loro stesse il rito ogni vigilia ferragostana. A
Sassari la festa proseguì anche durante l'alleanza con Genova e poi durante il
Regno di Sardegna aragonese e spagnolo. A causa delle forti spese, gli
spagnoli tentarono più volte di sopprimere la cerimonia, ma senza successo. Le
associazioni di arti e mestieri cittadine, i gremi, che pagavano la
consistente somma necessaria per la cera, utilizzata come materia prima,
decisero tuttavia di sostituire il cero da costruire ogni anno con dei
candelieri di legno, uguali per tutti, e che non venivano sostituiti; questi
mutarono la loro forma da tabernacoli a colonne "coronate" da bandierine, per
facilitare i "balletti" durante il percorso.

Nel Cinquecento, la città fu più volte colpita dalla peste e, secondo la
tradizione, l'epidemia più terribile (1528) sarebbe terminata il 14 agosto per
intercessione della Madonna e di San Sebastiano e da quell'anno si formulò un
primo Voto al martire al quale fu dedicata una chiesa extra muros oggi
scomparsa. Mentre il voto a San Sebastiano proseguì sino al XVIII secolo
mantenuto dai domenicani che occupavano il convento di San Sebastiano (si
conserva ancora oggi l'antico simulacro) e dal Capitolo Turritano assieme alla
locale Confraternita del Rosario[3], il Voto alla Vergine - ufficialmente
menzionato solo dopo la peste del 1652 ma anche in documenti ben più antichi
(1531 \- dove viene decretato l'ordine di accesso delle corporazioni nel
tempio Francescano dedicato alla Madonna, fatto che fa desumere che la prima
stesura del voto sia cinquecentesca) proseguì separatamente con l'antica
processione della Vigilia dell'Assunta. I quattro maggiori gremi del tempo
(mercanti, massai, conciatori e pastori) insieme alle autorità comunali e alla
curia arcivescovile, formularono il voto solenne di portare in processione,
ogni 14 agosto, otto candelieri dalla "piana di Castello", l'attuale piazza
Castello, sino alla chiesa di Santa Maria di Betlem.

Il voto venne rispettato e ripreso con più vigore all'insorgere di ogni nuova
epidemia; nell'Ottocento fu rinnovato per il colera. Nel 1855, cessata la
devastazione colerica che porto alla tomba circa ottomila vittime, i
Candelieri furono portati in processione la sera del 1º dicembre.

Nel corso del XIX secolo, tuttavia, i gremi dei mercanti e dei pastori, i cui
adepti subirono gli influssi tardo-illuministi, furono sciolti. Anche il
gremio dei carradori si sciolse in seguito, soffocato dai numerosi debiti
insoluti.

Il comune si mobilitò, per salvare la festa cittadina, dotando ogni gruppo di
portatori di una divisa. Convinse inoltre il gremio dei sarti a partecipare
nuovamente alla festa e ammise nuovi gremi alla sfilata: nel 1921 il gremio
dei falegnami, che si era scisso dal muratori nel corso dell'Ottocento, nel
1937 il gremio dei contadini, separatosi dai massai nel 1803, nel 1941 il
gremio dei viandanti, anch' esso nato dalla separazione dai carradori nel
1633, ma che aveva continuato a partecipare alla festa con la sola bandiera, e
nel 1955 il gremio dei piccapietre, pur'esso staccatosi dai muratori, portando
il numero dei candelieri a cinque.

Nel 1979 fu fondato dal gremio dei massai, dall'Arcigremio della Mercede e dal
gremio dei viandanti, l'"Intergremio", un'associazione di tutti i gremi
cittadini, i quali il gremio dei macellai tuttavia furono allontanati da
questo sodalizio intergremiale. Negli anni ottanta riprese l'attività il
gremio dei fabbri, rimasto inattivo per circa quarant'anni, che contro il
parere di molti degli altri gremi, fu ammesso nel 2003 alla _faradda_ con la
sola bandiera. Nel 2007 si ebbero numerose polemiche e proteste in seguito
all'ammissione del candeliere dei fabbri alla _faradda_ da parte del consiglio
comunale e con l'opposizione dell'"Intergremio", concessione che portò il
numero dei candelieri a dieci.

All'edizione della _discesa_ del 2011 ha presenziato il messicano Francisco
Lopez Morales, membro del Comitato intergovernativo e consigliere del percorso
di candidatura della sfilata dei Candelieri a bene immateriale del patrimonio
dell'Unesco. I candelieri, assieme ad altre feste simili in Italia sono stati
ufficialmente candidati al riconoscimento UNESCO il 18 aprile 2012.[4]

Nel luglio del 2016, approvata dall'Intergremio, previo consenso dell'apposita
Commissione Paritetica, il Consiglio Comunale ha approvato una modifica del
Regolamento di riferimento per la Discesa dei Candelieri ammettendo allo
scioglimento del voto" anche il Candeliere del Gremio dei macellai.

Il 1º gennaio 1995 sono state emesse due schede telefoniche della Telecom
Italia dedicate alla _Faradda_ , del valore di 2000 e 5000 lire, per una
tiratura di 12000 e 77000 esemplari, prodotte dalla ditta Mantegazza di
Milano.

In occasione della _Faradda_ del 1988 il Ministero delle Poste e
Telecomunicazioni emise un francobollo del valore di 550 lire appartenente
alla serie tematica "Il folclore italiano". La vignetta, in quadricromia,
venne eseguita dal bozzettista del Centro Filatelico dell'Istituto Poligrafico
dello Stato Antonello Ciaburro. Il francobollo ebbe una tiratura di 4 milioni
di esemplari.

Il 29 luglio 2011 il Ministero del Turismo attribuì alla Discesa dei
Candelieri il riconoscimento speciale di «Patrimonio d'Italia per la
tradizione».[5]

Alla _Faradda di li candareri_ attualmente partecipano undici gremi:

I gremi non ammessi a partecipare alla processione sono due. I motivi della
loro esclusione sono diversi: per l'Arcigremio della Mercede, nel 2016 ammessi
con riserva, sono legati al nome del gremio (Arcigremio) e al vestiario (cappa
bianca, feluca, spada), per gli autoferrotranvieri sono da ricercarsi in
fattori storici che la predisposta commissione di esperti non ha ritenuto tali
da giustificare il loro ingresso alla manifestazione.

Sono numerosi i gremi di Sassari che si sono sciolti col tempo a causa delle
modificazioni del mondo del lavoro o che sono stai inglobati da altri gremi.
Quattro di questi erano gremi di candeliere, gli altri invece non sciolsero
mai il voto all'assunta:

Il candeliere è stato costruito nel 2005 dai detenuti dell'omonima ex colonia
penale per volontà dell'amministrazione comunale del capoluogo turritano e
dell'associazione Intergremio, che racchiude i gremi della città.

Il candeliere viene fatto ballare all'interno del carcere idersi giorni prima
la festa vera e propria alla presenza delle massime autorità civiche e
religiose cittadine e della direzione del carcere da alcuni ospiti della
colonia. Successivamente viene invece fatto danzare in piazza Castello da
alcuni ex-carcerati prima della consegna dei candelieri d'oro e
d'argento.[7][8]

Il candeliere dei carcerati, di color rosso mattone, rassomiglia in tutte le
sue componenti al resto dei candelieri di Sassari (escluso i sarti), l'unica
differenza osservabile è nelle dimensioni più sottili rispetto agli omonimi
canonici. La base del candeliere è di colore rosso-mattone con inserti
rombidali color oro. Il fusto è di color rosso mattone reca l'effigie di San
Sebastiano impressa mentre il capitello reca immagini di santi ed è sormontato
da bandierine color oro o azzurre.

La festa inizia sin dal mattino con la vestizione dei candelieri nei pressi
dell'abitazione dell'obriere o davanti alle sedi dei gremi: le grosse colonne
vengono adornate con bandiere e ghirlande di carta ( _bora-bora_ ) e fiori. Il
gremio dei massai e quello dei contadini adornano il candeliere anche con
spighe di grano[9].

I candelieri vengono quindi trasportati fino alla piazza Castello
(dall'omonimo Castello di Sassari) da dove, dopo una piccola sosta di
ringraziamento alla Vergine nella chiesa del Rosario, parte la sfilata.

La processione è aperta dalla banda musicale che viene seguita dagli undici
candelieri (dal 2017 dodici) accompagnati dalle quattro bande cittadine, in
ordine dal più giovane al più antico e prestigioso: facchini ( _dal 2017_ ),
macellai, fabbri, piccapietre, viandanti, contadini, falegnami, ortolani,
calzolai, sarti, muratori e massai.

Ogni candeliere, accompagnato dal suono del tamburo (e per l'Arcigremio della
Mercede e il gremio dei viandanti anche dal piffero), compie numerose
evoluzioni durante il tragitto, oscillando fra la folla, girando su se stesso
(facendo così avvolgere i nastri o _betti_ che scendono dalla sommità) o
cambiando rapidamente direzione. Secondo una vecchia tradizione, più il
candeliere sarà _baddarinu_ (ballerino), più l'annata sarà buona.

Ogni anno si organizzano diversi gemellaggi fra i gremi che occupano posti di
sfilata vicini; rituale tipico è quello di far avvicinare i due (a volte tre)
candelieri senza preavviso e farli ballare uno di fronte all'altro; poi i due
capo-candelieri ( _li capi carriaggi_ , che guidano le danze del cero) si
scambiano e fanno ballare l'altro candeliere. Il momento culmine è quello del
cosiddetto "bacio" fra i ceri, che vengono inclinati, quasi a fare un inchino,
con i due capitelli che si toccano.

I candelieri ballano lungo il corso Vittorio Emanuele, arteria principale
della città antica, e raggiunta la metà della via, passano davanti al Teatro
civico, l'antico "Palazzo di città", dove il sindaco li attende insieme alla
sua giunta; una volta che anche l'ultimo candeliere passa davanti alla soglia
del palazzo, i massai entrano nell'edificio e, dopo aver scambiato la loro
bandiera con il gonfalone comunale con il rito detto dell' _Intregu_[10],
brindano alla lunga vita (" _A zent'anni!_ ") e invitano il sindaco a unirsi
al corteo.

Quando il candeliere dei muratori arriva nel corso Vico, anziché dirigersi
direttamente in chiesa, devia dal percorso verso uno spiazzo in cui
anticamente si trovava uno degli ingressi della città (largo Porta Utzeri),
dove compie un ballo per bloccare simbolicamente un nuovo ingresso nella città
alla peste. Secondo la tradizione l'ultimo morto di peste della città sarebbe
infatti uscito da quella porta. Terminato il ballo, il candeliere dei muratori
si riunisce a tutti gli altri.

I candelieri raggiungono infine il sagrato della chiesa di Santa Maria di
Betlem. Secondo la tradizione, come stabilito dalle antiche regole (1531),
dopo l'ingresso delle autorità, i candelieri entrano nella chiesa in ordine
inverso rispetto alla sfilata. Quando il cero dei viandanti si accinge ad
entrare in chiesa, i gremianti danno l'ordine di spezzare la croce con la
bandiera dell'obriere che sta in cima al capitello, perché ritengono che porti
fortuna (credenza contraria a quella delle altre maestranze che la ritengono
una cosa sfortunata).

Dopo una breve cerimonia finale, il voto si può considerare sciolto fino
all'anno successivo. La festa finisce quando i massai accompagnano il sindaco
a Palazzo Ducale, sede del municipio.

Esiste un programma, più o meno rigido, che viene rispettato ogni anno:

Da qualche anno, l'amministrazione comunale ha deciso di arricchire lo
svolgimento della _Faradda_ con altre manifestazioni:

In Sardegna sono presenti tre feste simili: l' _Essida de sos candhaleris_ di
Nulvi (14 agosto) e le sfilate dei candelieri di Ploaghe (15 agosto e nel
giorno del Corpus Domini) e di Iglesias denominata _Festa di Sancta Maria di
Mezo di Gosto_ (15 agosto). Si hanno notizie, inoltre, di un quarto voto sardo
caratterizzato dalla presenza dei Candelieri. Esso veniva svolto a Ozieri in
onore di San Sebastiano. I 3 ceri (dei Massai, degli artigiani e dei pastori),
di forma simile a quelli sassaresi, erano esposti in cattedrale senza essere
portati prima in processione[11].

undefined

undefined

undefined

undefined

undefined

Candeliere dei fabbri

Candeliere dei piccapietre

Candeliere nuovo dei viandanti

Candeliere dei contadini, già dei pastori

Candeliere dei falegnami

Candeliere degli ortolani

Candeliere dei calzolai

Candeliere dei muratori

Candeliere dei sarti

Candeliere dei massai

Candeliere dei viandanti vecchio (già dei carradori)

Candeliere dei braccianti e affini (arcigremio della Mercede)

Candeliere dei macellai

Candeliere degli autoferrotranvieri non ammesso alla discesa

Altri progetti

