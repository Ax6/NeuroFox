Con **Stati generali** si indica un organo di rappresentanza dei tre ceti
sociali esistenti nello Stato francese prima della Rivoluzione francese del
1789 ( _États généraux_ ). L'assemblea, di origine feudale, disponeva della
funzione di limitare il potere monarchico. Gli Stati Generali si riunivano
quando incombevano sul paese pericoli imminenti.

Gli Stati Generali erano un'assemblea consultiva del Regno di Francia. Furono
convocati la prima volta da Filippo IV nel 1302, e furono riuniti ventidue
volte in 487 anni. Dopo il 1615 quando fu convocato da Maria de' Medici non
furono più convocati sino al 1789, ossia da quasi due secoli quando re Luigi
XVI indisse le elezioni per il rinnovo.

L'ultima volta che vennero poi riuniti (il 5 maggio 1789) per affrontare la
crisi finanziaria che stava mandando in rovina la Francia, governava re Luigi
XVI. Vi partecipavano in tutto 1139 membri eletti dai diversi Stati: 291
rappresentanti per il Primo Stato (il Clero), 270 per il Secondo Stato
(l'Aristocrazia) ed altri 578 per il Terzo Stato (la popolazione urbana e
rurale). Ogni ordine si riuniva in una camera separata dagli altri due Stati,
discutevano sulla legge ed emettevano un voto per camera: essendo tre i voti,
il sistema non ammetteva il pareggio. Il più delle volte il Terzo Stato era
svantaggiato, perché in qualche modo gli interessi dei nobili e del clero
coincidevano: era sufficiente che questi emettessero due voti a favore per
ottenere la maggioranza.

Nell'ultima riunione degli Stati Generali il Terzo Stato chiese altri membri
per la propria camera, l'istituzione del voto per testa e la riunione in
un'unica camera. Di questi punti solo uno fu concesso, quello di elevare il
numero dei propri membri. In questo modo il sistema rimaneva lo stesso, perché
per cambiare era necessario il voto per testa. A quel punto il Terzo Stato si
autoproclamò l'unico vero rappresentante della Francia, assumendo il nome di
Assemblea Nazionale, e ciò determinò la fine degli Stati Generali.

1302, 1308, 1317, 1355, 1356, 1357, 1358, 1359, 1363, 1420, 1439, 1468, 1484,
1491.

1498, 1506, 1560, 1576, 1588-1589, 1593, 1614, 1789.

Altri progetti

