**Daisy Rebecca Lowe** (Londra, 27 gennaio 1989) è una modella inglese.

Figlia della cantante Pearl Lowe e di Gavin Rossdale, frontman dei Bush, Daisy
Lowe realizza i primi servizi fotografici all'età di 12 anni[2], ed all'età di
15 viene contattata da un talent scout a Camden Town, che le fa ottenere un
contratto con l'agenzia di moda Select Model Management di Londra agency.[2]
Nel febbraio 2006, la Lowe compare su _Vogue Italia_ , fotografata da Steven
Klein, con cui lavorerà anche nel marzo 2007 per un servizio su _W_ intitolato
_Xurbia_. Nel settembre 2006, Lowe compare sul catalogo Urban Outfitters,
compare nella campagna pubblicitaria di French Connection e compare anche
sull'edizione britannica di _Harper’s Bazaar_. Ad agosto posa nuda sulla
copertina di _i-D_ , insieme al suo ex fidanzato, Will Cameron del gruppo
Blondelle, fotografati da Terry Richardson.[3]

La modella ha inoltre lavorato per Chanel, PPQ, Nanette Lepore, Sue Stemp,
Charlotte Ronson, Henry Holland, Vivienne Westwood, Burberry, Converse, Dr.
Martens, Hooch, Wheels and Doll Baby, Ben Sherman, Frost French, Hari, Karen
Millen, Diesel SpA e Whistles, oltre che per la collezione moda, disegnata
dalla madre.[4][5] Nel corso della sua carriera è apparsa sulle copertine di
_Tatler_ , _Elle_ , _GQ_ , _Vogue_ , _Paradis_ , _Marie Claire_ , _Interview_
, _Jalouse_ , _Teen Vogue_ , _Dirty Glam_ , _Grazia_ , _In Style_ , _Nylon_ e
_The Sunday Times Style_ fra le altre.

Nel 2009 ha sostituito Cole Mohr come volto della campagna pubblicitaria
internazionale del profumo _Marc by Marc Jacobs_ , oltre ad essere stata
testimonial per _DKNY_. Nel 2008 Daisy Lowe è stata la protagonista di uno
degli otto documentari realizzati BBC Two ed intitolati _Class of 2008_ ed ha
presentato l'evento di moda _Best Dressed 2008_ , insieme alla collega Peaches
Geldof. La modella è inoltre apparsa nei video _NYC Beat_ di Armand Van Helden
e _Bloodthirsty Bastards_ dei Dirty Pretty Things, ed è stata la presentatrice
di alcuni eventi organizzati da _Tommy Hilfiger_ e _Dolce and Gabbana_.
Nell'aprile 2008 ha registrato un disco a New York, prodotto da Mark
Ronson,[4][6] con il quale era stata brevemente legata
sentimentalmente.[7][8][9] Nel 2010 è stata scelta per essere una delle
protagoniste del Calendario Pirelli.

Altri progetti

