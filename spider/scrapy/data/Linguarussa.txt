La **lingua russa** (in russo: русский язык?, traslitterato: _russkij jazyk_
[ˌɾuːskʲijɪᵊˈzɨk] ascolta[?·info]) è una lingua slava orientale parlata in
Russia e in svariate ex Repubbliche dell'Unione Sovietica.

Si tratta della lingua madre della maggioranza della popolazione della Russia
e di parte della popolazione in quasi tutti i Paesi ex sovietici. Secondo
_Ethnologue_ ,[11] si stima che il russo sia parlato da 180 milioni di persone
come lingua madre (L 1) e da altri 120 milioni come seconda lingua (L 2). Si
tratta quindi di una delle lingue più parlate nel mondo.

La maggior parte dei madrelingua si trova nella Federazione Russa (146 milioni
al censimento 2010). Seguono l'Ucraina (8,3 milioni), il Kazakistan (6,2
milioni), l'Uzbekistan (1,7 milioni), il Kirghizistan (1,4 milioni) e la
Bielorussia (1,3 milioni). Nelle altre ex repubbliche sovietiche si trovano
complessivamente 3 milioni di locutori L 1. La lingua è attestata anche negli
Stati Uniti d'America (880.000 locutori) e in Israele (750.000).

In Bielorussia, secondo la costituzione, il russo è lingua co-ufficiale
insieme al bielorusso.[12] Nel 2006 il 77% dei bielorussi parlava fluentemente
il russo, dei quali il 67% lo usava come prima lingua in famiglia, al lavoro
e/o con gli amici.[13]

In Estonia il russo è ufficialmente considerato una lingua straniera.[12]
Tuttavia, il russo è parlato come prima lingua da ben il 29,6% della
popolazione secondo le stime del 2011 del _World Factbook_.[14]

In Finlandia, granducato autonomo all'interno dell'Impero Russo dal 1809 fino
al 6 dicembre 1917, quando ottenne l'indipendenza, il russo è il terzo idioma
più diffuso per numero di parlanti madrelingua dopo le due lingue ufficiali -
finlandese e svedese \- e nel 2015 era la lingua madre di 72.436 persone
(l'1,3% della popolazione del Paese).[15]

Nonostante la cospicua minoranza di russofoni in Lettonia (26,9% di russi
etnici nel 2011)[16] a partire dal 2000 il russo è ufficialmente riconosciuto
come lingua straniera.[12] Secondo la "Legge sulla Lingua Ufficiale del 1999",
infatti, il lettone è l’unica lingua riconosciuta come ufficiale; tutte le
altre vengono considerate lingue minoritarie e straniere, russo compreso, per
quanto questo sia la lingua madre di quasi un terzo della popolazione.[17] La
Legge inoltre favorisce “un incremento di influenza della lingua lettone
nell’ambito culturale della Lettonia, che vada a promuovere una più rapida
integrazione della società”. Secondo il censimento del 2000 il russo era la
lingua madre di 891.451 persone, ovvero il 37,5% della popolazione totale
(2.377.383),[18] e la lingua seconda del 43,7% dei residenti.[19]  
Il 55% della popolazione parlava fluentemente la lingua russa nel 2006 e il
30,2% lo usava come lingua principale in famiglia, al lavoro e/o con gli
amici.[13]  
Il 18 febbraio 2012 si tenne in Lettonia un referendum costituzionale sugli
emendamenti alla costituzione della Lettonia[20] che avrebbero aggiunto il
russo come seconda lingua ufficiale del Paese e che avrebbero individuato due
lingue di lavoro;— lettone e russo — per le istituzioni governative.[21] Il
74,80% dei votanti (821.722 voti su 1.098.593)[22] votò contro l'idea di usare
il russo come seconda lingua ufficiale, mentre solo la regione orientale della
Letgallia votò a favore del cambiamento.

Anche in Lituania il russo non è lingua ufficiale, nonostante continui a
svolgere un ruolo di _lingua franca_.[12] In contrasto con le altre due
repubbliche baltiche, la Lituania ha una comunità di russofoni relativamente
piccola (5,0% nel 2008).[23]

In Moldavia, il russo è la lingua utilizzata per la comunicazione inter-etnica
secondo una legge del periodo sovietico.[12] Il 50% dei moldavi parlava
fluentemente il russo nel 2006, dei quali il 19% lo usava come prima lingua in
famiglia, al lavoro e/o con gli amici.[13]

Il russo era l'unica lingua ufficiale sia dell'Impero russo che dell'Unione
Sovietica, e ora è l'unica lingua ufficiale della Federazione russa.[24]
Attualmente, il 97% degli studenti delle scuole pubbliche del Paese vengono
educati esclusivamente o quasi esclusivamente in russo, sebbene i russi etnici
costituiscano solo l'80,9% della popolazione. Nel censimento russo del 2010,
138.312.000 persone dichiararono di saper parlare il russo (99,4% di coloro
che hanno risposto alle domande sulla lingua e 96,8% della popolazione totale
- 142.856.500 persone - del Paese nel 2010), mentre erano 142,6 milioni nel
2002 (99,2% delle risposte e 98,2% della popolazione - 145.166.731 individui -
del Paese nel 2002).[25]

In Ucraina il russo è la madrelingua più comune nell'est e nel sud del Paese e
nella capitale Kiev, ed è anche la seconda lingua più diffusa del Paese dopo
l'ucraino. Il russo viene visto come la lingua della comunicazione interetnica
e come una lingua minoritaria secondo la costituzione dell'Ucraina adottata
nel 1996.[12] Secondo il censimento dell'Ucraina del 2001 il russo è la lingua
madre del 29,6% degli ucraini (circa 14,3 milioni di persone).[26] In base
alle stime di _Demoskop Weekly_ , nel 2004 vi erano 14.400.000 parlanti nativi
russi nel Paese, e circa 29 milioni di parlanti attivi.[27] Il 65% della
popolazione ucraina era fluente in russo nel 2006 e il 38% lo utilizzava come
prima lingua in famiglia, con gli amici e/o al lavoro.[13]

Durante il XX secolo la lingua russa veniva utilizzata per l'insegnamento
nelle scuole dei Paesi membri del patto di Varsavia e negli altri Stati
comunisti che erano Paesi satelliti dell'URSS. Secondo un'indagine del 2005
dell' _Eurobarometer_ ,[28] continuano ad esserci un numero di fluenti in
russo piuttosto alto (20–40%) in alcuni Paesi, in particolar modo in quelli in
cui la popolazione parla una lingua slava e pertanto è facilitata
nell'imparare e parlare il russo (Polonia, Repubblica Ceca, Slovacchia e
Bulgaria).

Per via dell'emigrazione, esistono anche significanti comunità russofone in
Europa occidentale, specialmente in Regno Unito, Germania, Spagna, Portogallo,
Francia, Italia, Belgio, Grecia, Norvegia e Austria. Notevole è il caso delle
isole Svalbard, arcipelago norvegese, che nel 2012 su una popolazione totale
di 2.642 contava 439 russi e ucraini (il 16% della popolazione), tutti
presunti russofoni.

In Armenia il russo non ha status ufficiale ma viene riconosciuto come lingua
minoritaria in base alla convenzione-quadro per la protezione delle minoranze
nazionali.[12] Nel 2006 il 30% della popolazione era fluente in russo e il 2%
lo utilizzava come prima lingua in famiglia, con gli amici e/o al lavoro.[13]

In Azerbaigian non ha status ufficiale ma è la _lingua franca_ del Paese.[12]
Nel 2006 il 26% della popolazione era fluente in russo e il 5% lo utilizzava
come prima lingua in famiglia, con gli amici e/o al lavoro.[13]

In Cina il russo non ha status ufficiale ma viene parlato da alcune comunità
russe nella provincia nord-orientale dello Heilongjiang e i russi sono uno dei
56 gruppi etnici ufficialmente riconosciuti dalla Repubblica Popolare Cinese.

In Georgia il russo non ha status ufficiale ma viene riconosciuto come lingua
minoritaria in base alla convenzione-quadro per la protezione delle minoranze
nazionali[12] ed è la lingua del 9% della popolazione secondo il _World
Factbook_.[29] _Ethnologue_ considera il russo come la lingua di lavoro _de
facto_.[30]

In base all'articolo 7 della costituzione del Kazakistan il russo gode di
eguale status al kazaco nell'amministrazione locale e statale.[12] Il russo
viene parlato dalla maggioranza dei kazachi[31] ed è usato quotidianamente
negli affari, nel governo e nella comunicazione interetnica, sebbene il kazaco
lo stia lentamente sostituendo.[32] Il censimento del 2009 riportò 10.309.500
persone, ovvero l'84,8% della popolazione con almeno 15 anni di età, che erano
in grado di leggere e scrivere in russo e di capire la lingua parlata.[33]

In Kirghizistan il russo è una lingua ufficiale in base all'articolo 5 della
costituzione del Kirghizistan.[12] Dal censimento del 2009 risultarono 482.200
persone che parlavano russo come lingua madre, ovvero l'8,99% della
popolazione.[34] Inoltre, 1.854.700 residenti del Kirghizistan di età
superiore ai 15 anni parlano fluentemente russo come seconda lingua (il 49,6%
della popolazione in quella fascia di età).[34]

In Tagikistan è la lingua della comunicazione interetnica e ne è permesso
l'uso nell'amministrazione.[12] Il 28% della popolazione era fluente in russo
nel 2006 e il 7% lo utilizzava come prima lingua in famiglia, con gli amici
e/o al lavoro.[13] Il _World Factbook_ fa notare che la lingua russa è
largamente usata nel governo e negli affari.[14]

In Turkmenistan il russo perse il suo status ufficiale di _lingua franca_ nel
1996.[12] Secondo le stime del _World Factbook_ , il russo è parlato dal 12%
della popolazione del Paese.[14]

In Uzbekistan il russo gioca un ruolo importante per la comunicazione
interetnica, specialmente nelle città, e viene utilizzato quotidianamente
soprattutto in ambito scientifico, tecnico, governativo e negli affari,
essendo la _lingua franca_ del Paese e la lingua utilizzata
dall'élite.[12][35] È la prima lingua del 14,2% della popolazione[14] e viene
parlata come lingua seconda da molti altri; nel 2003 oltre la metà della
popolazione uzbeka era in grado di capire e parlare il russo.[36][37]
Tuttavia, l'uso del russo nelle aree rurali del Paese è sempre stato limitato
ed attualmente la maggioranza degli studenti non ha dimestichezza con la
lingua russa nemmeno nelle città. Ad ogni modo, i nuovi intensi rapporti
politici tra Federazione russa ed Uzbekistan hanno posto fine
all'ostacolamento governativo della lingua russa.[36]

Nel 2005 il russo era la lingua straniera più studiata in Mongolia,[38] ed è
stata introdotta come seconda lingua straniera obbligatoria a partire dal 7º
anno in poi.[39]

La lingua russa viene parlata anche in Israele: grazie ad una massiccia
immigrazione proveniente dall'Unione Sovietica, il russo viene parlato come
lingua madre da una grossa fetta degli israeliani, che raggiunse addirittura
il 20% della popolazione totale del Paese nel 1989.[40] Nel 2017 c'erano circa
1,5 milioni di israeliani russofoni su un totale di 8.700.000 abitanti (17,25%
della popolazione).[41] La stampa e i siti web israeliani pubblicano
regolarmente materiale in lingua russa.

Il russo è anche parlato come seconda lingua da una minoranza della
popolazione in Afghanistan.[42]

Il russo è lingua ufficiale in quattro stati: Bielorussia,[43] Kazakistan,[44]
Kirghizistan[45] e Russia.[46] È lingua ufficiale anche in Gagauzia, entità
territoriale autonoma della Moldavia.[47]

È inoltre una delle lingue ufficiali dell'Organizzazione delle Nazioni
Unite[48] e della Stazione Spaziale Internazionale[49]

1\. dialetto di Arcangelo

2\. dialetto diOlonec

3\. dialetto di Velikij Novgorod

4\. dialetto di Vjatka

5\. dialetto di Vladimir

6\. dialetto di Mosca

7\. dialetto di Tver'

8\. dialetto di Orël (o del Don)

9\. dialetto di Rjazan'

10\. dialetto di Tula

11\. dialetto di Smolensk

12\. Dialetti russi settentrionali influenzati dal bielorusso

13\. Dialetti Sloboda e della Steppa (dialetti dell'ucraino)

14\. Dialetto della Steppa ucraino influenzato dal russo

Nonostante il generale livellamento del XX secolo, specialmente nel
vocabolario, esistono ancora in Russia svariati dialetti. Alcuni linguisti
dividono i dialetti della lingua russa in due raggruppamenti principali a base
regionale, i _settentrionali_ ed i _meridionali_ , con Mosca in mezzo alla
zona di transizione tra i due gruppi. Altri dividono la lingua in tre gruppi,
i dialetti _settentrionali_ , _centrali_ e _meridionali_ , con Mosca nella
regione centrale. Esistono poi raggruppamenti su scala più piccola.

I dialetti mostrano spesso delle caratteristiche distinte e non standardizzate
di pronuncia e di intonazione, di vocabolario e di grammatica. Alcune di
queste sono resti di fasi più antiche della lingua che sono cadute in disuso
nella lingua standard. Nei dialetti settentrionali e quelli parlati lungo il
fiume Volga in modo tipico viene chiaramente pronunciata la o atona come /o/ (
_okan'e_ , fenomeno contrapposto alla _akan'e_ ); ad Est di Mosca,
specialmente nella regione di Rjazan', la /e/ atona che segue una consonante
palatalizzata viene pronunciata come /a/ ( _ekan'e_ , fenomeno contrapposto
alla _ikan'e_ ); molti dialetti meridionali palatalizzano la /t/ delle forme
verbali di terza persona e spirantizzano la /g/ in [h].

Ad ogni modo in alcune aree a Sud di Mosca, ad esempio intorno a Tula, la /g/
viene pronunciata come a Mosca e nei dialetti settentrionali a meno che
preceda una occlusiva sorda o il silenzio. In questa posizione /g/ viene
spirantizzata e desonorizzata in [x], come in _друг_ [drux] (nel dialetto
moscovita seguono questa regola solo _Бог_ [box], _лёгкий_ [ˈlʲøxʲkʲɪj] e
_мягкий_ [ˈmʲæxʲkʲɪj] e i loro derivati). Si noti che alcune di queste
caratteristiche (ad esempio la /ɡ/ spirantizzata in [h] e la /t/ palatale
finale alle forme verbali di terza persona) sono presenti anche nell'ucraino
moderno, il che indica un _continuum_ linguistico o una forte influenza
dell'una sull'altra e viceversa.

La città di Novgorod ha mostrato storicamente una caratteristica chiamata
_čokan'e/cokan'e_ , in cui /tʆ/ e /ʦ/ venivano confuse (si pensa che ciò sia
dovuto all'influenza delle lingue ugro-finniche, che non distinguono questi
suoni); così _цапля_ è stato trovato anche come _чапля_. Inoltre la _seconda
palatalizzazione delle velari_ non ha avuto luogo nel dialetto novgorodiano in
modo che la ě², o jat (Ѣ) (dal dittongo protoslavo * _-aj-_ ), non forza /k,
g, x/ a cambiare in /ʦ, ʣ, s/; mentre nel russo _standard_ si trova _цепь_ ,
nei testi storici novgorodiani si trova _кепь_.

Tra i primi che si occuparono dei dialetti russi ci fu Lomonosov nel XVIII
secolo. Nel XIX secolo Vladimir Dal compilò il primo dizionario che includeva
un vocabolario dialettale. Una mappatura dettagliata dei dialetti del russo
ebbe inizio solo alla fine del secolo. Al giorno d'oggi il monumentale
_Atlante dialettologico della lingua russa_ ( _Диалектологический атлас
русского языка_ ) è l'opera più completa, pubblicata in tre volumi tra il
1986-1989 dopo quarant'anni di lavoro preparatorio.

La lingua _standard_ si basa sul dialetto di Mosca, ma non è esattamente
identica ad esso.

Secondo _Ethnologue_ ,[11] la classificazione della lingua russa è la
seguente:

L'alfabeto russo è conosciuto come cirillico in nome di San Cirillo che a metà
del IX secolo ha elaborato la scrittoria insieme a suo fratello Metodio. Il
russo deriva dal protoslavo, lingua originaria dei popoli slavi. La fase
primaria e media della lingua russa risente dell'influsso dell'antico slavo
ecclesiastico, lingua comune (" _koinè_ ") creata dai monaci santificati
Cirillo e Metodio per evangelizzare i popoli slavi. Questa lingua (chiamata
anche paleoslavo o antico bulgaro) apparteneva al sottogruppo delle lingue
slave meridionali e, ciononostante, influenzò molto la lingua russa, che ne
assorbì il sistema di scrittura, l'alfabeto cirillico, derivato dall'antico
alfabeto glagolitico.

Nell'antica Rus' di Kiev, e in seguito nella Moscovia, era presente una
situazione di diglossia, almeno nelle classi media e alta; venivano utilizzate
due lingue, l'antico russo e l'antico slavo ecclesiastico, la suddetta lingua
che il principe Vladimir il Grande adottò per l'uso religioso nel momento in
cui adottò ufficialmente il Cristianesimo ortodosso nel 988. Anche se non è
chiaro se esistesse già un sistema di scrittura, è possibile ritenere che la
stragrande maggioranza, se non la totalità, della Rus' era analfabeta e perciò
adottò automaticamente l'alfabeto in cui già venivano scritti i testi
liturgici. Le due lingue non avevano campi di sovrapposizione, dato che
l'antico slavo ecclesiastico veniva utilizzato per il campo religioso,
politico e culturale, mentre l'antico russo era la lingua comune di un popolo
ancora analfabeta e non veniva mai usata in forma scritta. In seguito la
situazione cominciò a mutare e lo slavo ecclesiastico scritto risentì
dell'influenza della lingua parlata comunemente. Tale influenza si rese
evidente già nel XVI secolo nella corrispondenza epistolare di Ivan IV di
Russia, in cui lo stile alto normalmente richiesto dalla lingua di scrittura
si mescolava a termini della lingua popolare.

Lentamente la diglossia cedette il passo al bilinguismo. L'antico slavo,
lingua di cultura, rimaneva immutata nel tempo, mentre il russo si evolveva
naturalmente. In questo periodo il russo scritto, di cui si trovano pochissime
opere (ad esempio il _Canto della schiera di Igor'_ ), iniziò ad affermarsi
sempre di più. Verso la metà del XVII secolo venne pubblicata la _Vita
dell'arciprete Avvakum, scritta da lui stesso_ , in cui l'autore raccontava la
propria vita scrivendo unicamente in russo, intendendo rivolgersi alla gente
comune in modo che il suo scritto risultasse una predica comprensibile a
tutti.

Il russo scritto non aveva una codificazione, ovvero ogni autore scriveva come
meglio riteneva, mentre lo slavo ecclesiastico si atteneva all'antica
codificazione tradizionale, che non rispecchiava più ormai la pronuncia reale.
Dal russo erano sparite le vocali nasali (ѧ, ѫ) e alcune lettere venivano
ormai pronunciate uguali ad altre lettere (ѡ, ѵ, ѳ, ѯ, ҁ, ѣ).

La prima riforma che riguardasse la lingua russa ebbe luogo sotto il governo
di Pietro il Grande, che, influenzato dalla cultura dell'Europa occidentale,
si rese conto della necessità di una lingua scritta che corrispondesse alla
realtà della lingua parlata, almeno dalla classe alta.

Incaricò una commissione di studiare una riforma nazionale dell'alfabeto e
quest'ultima varò la " _scrittura civile_ " ( _гражданский шрифт_ ,
_graždanskij šrift_ ), rimuovendo quasi tutte le lettere ritenute inutili e
regolarizzando l'ortografia della lingua russa. Pietro I fece aprire inoltre
le prime stamperie regolari, sottraendo al clero il privilegio della stesura
di libri e svincolando quindi la letteratura dall'ambito religioso; fu in
questo periodo che nacque il primo quotidiano, scritto in russo, "Notizie" (
_Вѣдомости_ , _Vedomosti_ ). Vennero inoltre tradotti in russo molti testi
stranieri.

Lo slavo ecclesiastico restrinse pian piano il proprio ambito unicamente alla
sfera religiosa. Inoltre nello stesso periodo si diffuse il modo di scrivere
corsivo, unicamente per il russo, che contribuì notevolmente alla diffusione
ed alla nobilitazione della lingua russa.

L'ultimo grande “svecchiamento” del russo moderno che lo avvicinò a quello
contemporaneo avvenne dopo la Rivoluzione d'ottobre. Con la riforma del 1918
l'ortografia venne semplificata: dapprima le parole che terminavano in
consonante non palatalizzata dovevano posporre un segno preciso che lo
indicasse, il твёрдый знак ( _tvërdyj znak_ , "segno forte") “ъ”, che perse
questa funzione e rimane oggi solo all'interno di poche parole. Inoltre
l'alfabeto cirillico dapprima usato possedeva per esprimere il fonema “i”
anche la stessa lettera dell'alfabeto latino, che fu rimpiazzata estendendo
l'uso della più moderna e più “russa” “и”; е in maniera simile si abolì la “Ѣ”
( _jat’_ ), generalizzando la “е”.

Sul finire degli anni Venti fu proposto l'uso dell'alfabeto latino al posto
del cirillico, ma l'opposizione di Stalin bloccò il progetto[50].

La vittoria dell'Unione Sovietica nella seconda guerra mondiale, nonché il suo
ruolo primario nella guerra fredda, fecero del russo una lingua ad alto
livello internazionale.

Per via della grande influenza politica che aveva l'Unione Sovietica, il russo
è una delle lingue ufficiali dell'Organizzazione delle Nazioni Unite e fino a
poco tempo fa era ampiamente studiato e conosciuto in tutti i Paesi del Patto
di Varsavia, le cui lingue ufficiali subirono una forte introduzione di
lessico russo. Con la dissoluzione dell'Unione Sovietica tutte le lingue
orientali sono state sottoposte ad un processo opposto di de-russificazione,
anglicizzazione e germanizzazione teso a far apparire sempre più il russo come
una "lingua di regime" agli occhi dei popoli dell'Europa Orientale.

Il russo è una delle lingue ufficiali dell'Organizzazione Internazionale
dell'Aviazione Civile e rimane la lingua principale della tecnica e delle arti
in tutta l'ex - Unione Sovietica.

In quanto appartenente al gruppo slavo orientale, il russo possiede tutte le
caratteristiche fonetiche, morfologiche e sintattiche delle lingue slave, più
alcune peculiarità del gruppo orientale. Una di queste è, nelle radici antico-
slave, la forzata intromissione di vocali tra due o più consonanti in modo da
far comparire il meno possibile due consonanti appaiate: _golova_ “testa” in
russo vs. _glava_ “testa” in bulgaro. Il fenomeno, denominato pleofonia (
_полногласие_ , _polnoglasie_ ), sorto nel XV secolo, ha però subìto vari
ridimensionamenti nel tempo, né risulta oggigiorno infrequente riscontrare la
presenza di parole russe in cui si è conservata la radice antico-slava accanto
ad altre parole con radice che ha subìto pleofonia (es. _volosy_ / _vlasy_ ,
"capelli").

Il russo, come la quasi totalità delle lingue slave, possiede uno scarno
sistema di vocali (solo 6), tra cui spicca però la “ы”, trascritta
foneticamente come /ɨ/, e traslitterata in italiano come _y_ poiché non esiste
nella lingua italiana e generalmente è di difficile pronuncia al di fuori del
mondo slavo; si può pronunciare sistemando lingua e bocca per dire una “i”, e
spostando la lingua leggermente indietro lasciandola nella parte alta della
cavità orale.

Il sistema consonantico è invece molto ricco, poiché quasi ogni consonante
esiste in coppia con una compagna “palatalizzata”. La palatalizzazione è un
fenomeno tipico delle lingue slave, ma accade in tutte le lingue del mondo:
una consonante può essere palatalizzata alzando la lingua verso il palato
mentre la si pronuncia, ottenendo così la versione palatalizzata (ossia
addolcita) di quella consonante. Generalmente nei gruppi germanico e neolatino
non riveste un ruolo importante: si pensi che in italiano esistono solamente
due consonanti palatali, trascritti nell'ortografia mediante i nessi <gn> e
<gl>. In russo è un segno distintivo: _brat_ “fratello” vs. _brat’_ “prendere”
(in traslitterazione l'apostrofo indica la palatalizzazione della consonante
precedente, indicata nell'ortografia russa dal _mjagkij znak_ “ь”; sono
palatalizzate anche le consonanti seguite dalle vocali _e, ë, i, ju, ja_ ).

(Quasi ogni consonante possiede una controparte palatalizzata, segnata al di
sotto di essa, marcata con una piccola  ʲ)

Un fenomeno tipico che riguarda le vocali è la riduzione: quando su una vocale
cade l'accento questa si pronuncia chiaramente e come l'alfabeto richiede; se
sulla vocale non cade l'accento la sua pronuncia cambia. La “о” subisce una
grande riduzione e la sua pronuncia finisce per coincidere con quella della
“а”: entrambe le vocali si pronunceranno come [ʌ] nella sillaba precedente a
quella tonica, riducendosi ulteriormente a una sorta di [ə] nelle altre
sillabe atone: la parola свобода “libertà”, viene traslitterata _svobóda_ ma
va letta “svabóda” [svʌˈboːdʌ]. La “е” non accentata coincide con una “и” (
_i_ ), e verranno entrambe pronunciate [ɪ]; una riduzione simile avviene anche
per la “я” ( _ja_ ) che si pronuncerà [(j)ɪ] prima e [(j)ə] dopo la sillaba
tonica.

Il russo possiede 3 generi (maschile, femminile e neutro) e 2 numeri
(singolare e plurale). Appare subito la grande differenza del russo dalle
lingue romanze: il russo possiede 6 casi ( _падежи_ , _padeži_ )[53]:

Per la maggior parte si tratta degli stessi casi del protoindoeuropeo, con
l'eccezione del vocativo, caduto in disuso, e del prepositivo, utilizzato sia
nella lingua russa sia in alcune altre lingue slave. Il genere maschile si
distingue fondamentalmente per la presenza di consonante finale dura al
nominativo singolare, mentre solitamente i sostantivi femminili terminano in
-a/я e i neutri in -о/е/ё (con l'eccezione di "кофе", "caffè", che invece è
maschile): Nom друг - drug (“amico”; Gen друга - druga); Nom мама - mama
(“mamma”; Gen мамы - mamy); Nom озеро - ozero (“lago”; Gen озера - ozera).

Il genere dei sostantivi che terminano in -ь può essere o maschile o femminile
(di norma non è possibile stabilire a priori il genere di tali sostantivi).

Al caso accusativo nasce una differenza nei nomi maschili in consonante dura
al nominativo singolare. I nomi indicanti esseri viventi animati si comportano
diversamente dagli oggetti inanimati; questo accade in quasi tutte le lingue
slave. I maschili senza vocale finale al nominativo singolare indicanti enti
animati prendono all'accusativo la desinenza del genitivo, mentre se indicano
enti inanimati rimangono invariati rispetto al nominativo. Gli altri generi
possiedono desinenze proprie.

Nei nomi del secondo gruppo esiste un secondo genitivo, chiamato partitivo e
un altro tipo di prepositivo o locativo usato con la preposizione в ( _v_ )
in:

Nello slavo antico e nel russo medievale, dai quali il russo moderno deriva,
esisteva anche il caso vocativo (звонительный падеж), che, come in tutte le
altre lingue in cui esso si è conservato, veniva usato per rivolgersi ad una
persona richiamandone l'attenzione. Nel russo moderno, propriamente persistono
residui di questo antico caso in ambito religioso: "Боже" ( _Bože_ < "Бог",
"Dio"), "Господи" ( _Gospodi_ < "Господь", "Signore") e "Марие Богородице" (
_Marie Bogorodice_ < "Maria madre di Dio"). Alcuni linguisti hanno ripreso
l'uso di questo caso per spiegare una tendenza del russo moderno di chiamare
alcune persone (nomi di persona o altro) troncando la vocale finale:

La presenza dei pronomi personali viene sempre richiesta nella lingua scritta[
_senza fonte_ ], mentre nella parlata essi tendono ad essere omessi in
presenza di verbi al presente e al futuro, che, come in italiano, presentano
desinenze differenti a seconda della persona; sono invece sempre richiesti al
passato, dove i verbi cambiano solo a seconda del genere del soggetto: я взял
( _ja vzjal_ ) “ho preso (maschile)” - я взяла ( _ja vzjalá_ ) “ho preso
(femminile)”.

Un'altra peculiarità del russo (e delle lingue slave in generale) riguarda il
sistema verbale: un verbo si coniuga in:

L' _aspetto_ è una proprietà verbale molto precisa. L' _aspetto imperfettivo_
( _несовершенный вид_ , _nesoveršennyj vid_ ) qualifica un'azione non
conclusa, il perdurare dell'azione o il ripetersi dell'azione stessa; l'
_aspetto perfettivo_ ( _совершенный вид_ , _soveršennyj vid_ ) indica
un'azione conclusa, terminata, non ripetuta nel tempo. Il primo possiede tutti
i tempi, il secondo possiede i tempi passato e futuro. Il più delle volte uno
stesso verbo possiede due forme distinte, una di aspetto imperfettivo, l'altra
di aspetto perfettivo, che insieme formano una coppia aspettuale ( _видовая
пара_ , _vidovaja para_ ). Le due forme si distinguono per mezzo di prefissi,
infissi o cambiamenti di radice: я писал письмо ( _ja pisal pis'mo_ ),
“scrivevo, stavo scrivendo una lettera” - я написал письмо ( _ja napisal
pis'mo_ ), “ho scritto, scrissi una lettera”. Esistono poi coppie aspettuali
formate da verbi derivati da radici diverse e verbi che non formano coppie
aspettuali; in questo caso il verbo può essere di aspetto solo imperfettivo o
solo di aspetto perfettivo. Il sistema aspettuale supplisce perfettamente alla
scarsa espressività di quello temporale, che si limita ad indicare solo se
l'azione è avvenuta nel passato, nel presente o nel futuro[53].

_maschile_

_neutro_

_femminile_

_maschile_

_neutro_

_femminile_

[53]

TONICO

ATONO

TONICO

ATONO

TONICO

ATONO

TONICO

ATONO

TONICO

ATONO

TONICO

ATONO

[53]

Un'altra particolarità del russo è che l'ordine dei suoi costituenti è quasi
completamente libero. Nonostante la forma a cui ci si attiene nella maggior
parte delle frasi sia quella _Soggetto-Verbo-Oggetto_ , spesso possono
capitare frasi in cui l'ordine è modificato a seconda dell'enfasi che si vuol
dare alle diverse parti della frase: эту девушку увидел Антон ( _ètu devušku
uvidel Anton_ ) si traduce “Questa ragazza, l'ha vista Anton”. Ciò avviene
perché spesso la presenza dei casi rende l'ordine delle parole non importante
per stabilire la funzione della parola nella frase. Ciononostante il russo
viene considerato una lingua SVO.

Questo è l'alfabeto oggi in uso nella Federazione Russa (le altre lingue che
ricorrono all'alfabeto cirillico possiedono alcuni caratteri differenti, come
il macedone, il serbo o il bulgaro, oppure modificati per trascrivere suoni
estranei alle lingue slave, come ad esempio per le lingue turche della ex-
Unione Sovietica):

Numeri cardinali (caso nominativo):

Dal 20 in poi i numeri vengono formati semplicemente ponendo l'unità dopo la
decina (ad esempio 43 è «сорок три», «40 3»). Per formare i multipli di
migliaia, milioni e miliardi si fa precedere il nome dell'unità prima di
тысяча, миллион o миллиард: 2761 si legge две тысячи семьсот шестьдесят один.

Quando il numerale esprime una quantità, dopo один, одна e однo (anche nei
numeri più grandi di 20 che terminano con 1) si utilizza il nominativo
singolare; dopo два, две, три e четыре (anche nei numeri più grandi di 20 che
terminano con 2, 3 o 4) si usa il genitivo singolare; negli altri casi si usa
il genitivo plurale. Ad esempio:

Se il numerale è un complemento, viene declinato a seconda del caso
grammaticale richiesto dalla preposizione. Ad esempio:

Esistono due versioni del Padre nostro: una prettamente ortodossa in slavo
ecclesiastico e una corrispondente al _Padre nostro_ protestante.

Oтче наш  
иже еси на небесех,  
да святится имя Твое,  
да приидет царствие Твое,  
да будет воля Твоя  
яко на небеси и на земли.  
Хлеб наш насущный даждь нам днесь  
и остави нам долги наша  
якоже и мы оставляем должником нашим  
и не введи нас во искушение  
но избави нас от лукаваго.  
Аминь.

Traslitterazione latina:

Otče naš  
iže esi na nebeseh,  
da svjatitsja imja Tvoe,  
da priidet сarstvie Tvoe,  
da budet volja Tvoja  
jako na nebesi i na zemli.  
Hleb naš nasuščnyj dažd' nam dnes'  
i ostavi nam dolgi naša  
jakože i my ostavljaem dolžnikom našim  
i ne vvedi nas vo iskušenie  
no izbavi nas ot lukavago.  
Amin'.

Отче наш, сущий на небесах,  
да святится имя Твоё,  
да придёт царствие Твоё,  
да будет воля Твоя  
и на земле как на небе.  
Хлеб нас насущный дай нам на сей день  
и прости нам долги наши  
как и мы прощаем должникам нашим  
и не введи нас в искушение  
но избавь нас от лукавого.  
Ибо Твоё царство и сила и слава во веки веков.  
Аминь.

Traslitterazione latina:

Otče naš, suščij na nebesah,  
da svjatitsja imja Tvoë,  
da pridët сarstvie Tvoë,  
da budet volja Tvoja  
i na zemle kak na nebe.  
Hleb naš nasuščnyj daj nam na sej den'  
i prosti nam dolgi naši  
kak i my proščaem dolžnikam našim  
i ne vvedi nas v iskušenie  
no izbav' nas ot lukavogo.  
Ibo Tvoë сarstvo i sila i slava vo veki vekov.  
Amin'.

Trascrizione fonetica IPA:

ˈottʆə nɑʃ ˈsuʆʆɪj nʌ nʲɪbʲɪˈsɑx  
dʌ svʲɪˈtʲitʦə ˈiːmʲʌ tvʌˈjo  
dʌ pɾʲɪˈdʲot ˈʦɑɾstvʲɪjə tvʌˈjo  
dʌ ˈbuːdʲɪt ˈvoːlʲʌ tvʌˈjɑ  
i nʌ zʲɪˈmlʲe kɑk nʌ ˈnʲeːbʲə  
ˈxlʲep nɑʃ nʌˈsuʆʆnɪj dɑj ˈnɑm nʌ sʲej ˈdʲenʲ  
i pɾʌsʲˈtʲi nɑm dʌɫˈgʲi ˈnɑːʃɪ  
kɑk i ˈmɨ pɾʌʆˈʆɑjɪm dʌɫʒnʲɪˈkɑm ˈnɑːʃɪm  
i nʲɪ vvʲɪˈdʲi nɑs vɪskuˈʃeːnʲɪjə  
no izˈbɑfʲ nɑs ʌt ɫuˈkɑːvʌvʌ  
ˈiːbə tvʌˈjo ˈʦɑɾstvʌ i ˈsʲiːɫʌ i ˈsɫɑːvʌ vʌ vʲɪˈkʲi vʲɪˈkof  

Altri progetti

