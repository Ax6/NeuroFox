Il **Rio Doce** (in portoghese " _Rio Doce_ ", letteralmente " _fiume Dolce_
") è un fiume brasiliano, noto per la catastrofe ambientale provocata dal
crollo di un bacino di lagunaggio avvenuta a Mariana nel novembre del 2015.

Le sorgenti del Rio Doce si trovano sulla Serra da Mantiqueira a 1220 metri di
altitudine; nell'alto corso, il fiume è noto come **Piranga** , denominazione
che abbandona presso la città di Ouro Preto quando riceve le acque del suo
maggiore affluente, il Rio Carmo[1]. Scorrendo in direzione nord-est
attraversa tra le città di Ipatinga, Governador Valadares, Conselheiro Pena e
dopo un tragitto di 853 kilometri sfocia nell'Oceano Atlantico presso la città
di Linhares. Poiché il suo corso ricade interamente negli stati del Minas
Gerais e dell'Espírito Santo, il Rio Doce è il più lungo fiume interamente
compreso nella Regione Sudest del Brasile. I suoi principali affluenti sono:
Piracicaba, Casca, Matipó, Caratinga-Cuieté, Manhuaçu, Santo Antônio e Suaçuí
Grande, nello stato di Minas Gerais; Pancas, Guandu e São José, nello stato di
Espírito Santo.

Il Rio Doce ha una grande importanza economica per la regione. Il bacino è
sede del più grande complesso di produzione di acciaio in America latina. Vi
si trovano tre delle cinque più grandi aziende dello stato di Minas Gerais: la
Companhia Siderúrgica Belgo Mineira, la Arcelor Mittal (Acesita) e la
Usiminas. La più grande miniera a cielo aperto del mondo è gestita nel bacino
dallaCompanhia Vale do Rio Doce. Questi conglomerati industriali hanno un
ruolo importante nelle esportazioni brasiliane di minerale di ferro, acciaio e
di cellulosa (Cenibra). Inoltre, il bacino del Doce contribuisce notevolmente
alla produzione di caffè nel Minas Gerais ed Espírito Santo così come frutta
nello Espírito Santo. Il 15% del PIL dello stato del Minas Gerais viene
prodotto dalla regione di Ipatinga, che costituisce il 5,4% del PIL
brasiliano. Ipatinga è la maggiore città della Regione Metropolitana di Vale
do Aço. L'economia del bacino si basa sulle seguenti attività:

Secondo l'annuario statistico del Brasile (IBGE) il bacino del Doce ha una
popolazione di circa 3.100.000 abitanti, con la popolazione urbana che
costituisce il 68,7% della popolazione totale. Negli ultimi anni la
popolazione è diminuita, soprattutto nelle piccole città e nelle zone rurali
fino al 40% della loro popolazione.

Le principali città situate lungo la Doce o nel suo bacino sono: Timóteo,
Coronel Fabriciano, Ipatinga, Governador Valadares, Colatina e Linhares.

Secondo la classificazione di Koppen, ci sono tre tipi di clima nel bacino del
Doce:

La biodiversità del fiume è stata annientata nel novembre del 2015 quando 62
milioni di metri cubi di fanghi tossici e acque acide di origine mineraria si
sono riversate sul Rio Carmo e da questo hanno raggiunto il Rio Doce.
L'accaduto rappresenta la più grave catastrofe ambientale mai avvenuta nella
storia del Brasile[2]

Altri progetti

