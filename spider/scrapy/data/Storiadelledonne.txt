_**Storia delle donne**_ è una rivista scientifica peer reviewed edita dalla
Firenze University Press[1].

La rivista nata nel 2005 è uscita fino al 2010 sia in versione cartacea sia
digitale ad accesso aperto. Dal 2008 è disponibile solo in versione digitale
con licenza CC BY. Vede la collaborazione di studiose di varie università
italiane, specializzate in periodi storici e discipline diverse,[2] nella
realizzazione di prodotti di alto contenuto scientifico. Il suo centro di
attenzione è volto alla riflessione sulle donne e la loro storia, partendo dai
problemi che le contingenze politiche e sociali contemporanee
propongono[3][4].

È indicizzata nei principali aggregatori e repertori scientifici mondiali: Ape
Journal, BASE, DOAJ, GenderWatch, Intute, PLEIADI,SCIRUS Elsevier, Socolar,
Ulrich's Periodicals Directory. Nel 2015 la rivista è stata inserita nel ESCI
(Emerging Sources Citation Index) di Thompson Reuter[5]

Storia delle Donne ha una periodicità annuale ed ogni fascicolo ha un tema
specifico. Ogni numero è suddiviso in due sezioni: la prima comprende saggi
che illustrano il tema e la seconda raccoglie contributi di storia delle donne
di argomento libero.

La rivista da particolare attenzione alle ricerche e ai contributi di giovani
studiose e studiosi; in entrambe le sezioni sono pubblicate parti di tesi di
laurea o di tesi di dottorato.

Dinora Corsi (Università di Firenze)

