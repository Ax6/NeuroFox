**Opposizione** (81)

Lo **Storting** è il **Parlamento norvegese** ed è situato nella capitale,
Oslo. La sede storica venne completata nel 1866 disegnata dall'architetto Emil
Victor Langlet.

Il parlamento norvegese, unicamerale, ha 169 membri e viene eletto ogni
quattro anni sulla base di un sistema proporzionale a partiti. L'assemblea è
guidata da un presidente e da cinque vicepresidenti; dal 2013 Olemic
Thommessen ne è presidente. I membri del parlamento sono suddivisi in dodici
commissioni ed in quattro commissioni. Gran parte delle agenzie pubbliche
della Norvegia sono subordinate al governo, ma solo due di esse (la
commissione di supervisione dell'intelligence parlamentare e l'ufficio
dell'uditore generale) sono direttamente subordinati al parlamento.

Il parlamento venne fondato con la Costituzione della Norvegia nel 1814 e sin
dal 1866 si riunisce nel palazzo del parlamento ad Oslo, disegnato da Emil
Victor Langlet. Il parlamentarismo venne inaugurato nel 1884 ed attualmente
quattro sono i partiti membri del governo dalle ultime elezioni nel 2013: il
Partito Conservatore (48), il Partito del Progresso (29), il Partito Popolare
Cristiano (10) e il Partito Liberale (9), con questi ultimi due che forniscono
un appoggio esterno.

Una commissione nominata dal Parlamento Norvegese decide a chi assegnare il
premio Nobel per la pace.

Il parlamento nella sua forma attuale venne costituito a Eidsvoll nel 1814
anche se le sue origini possono essere ricondotte alle prime assemblee
riportate dalle fonti storiche nazionali del IX secolo. Esse erano in un primo
tempo unicamente assemblee localizzate incaricate di discutere problematiche
legali e politiche. Queste adunanze vennero gradualmente formalizzate e
pertanto divennero dapprima regionalizzate e infine derivarono la loro
autorità direttamente alla corona, divenendo quindi in molti casi elementi
fondamentali per la politica nazionale. Dal momento che la Norvegia sin dal X
secolo era identificabile con un'entità geopolitica ben precisa, queste le
assemblee regionali arcaiche (Frostating, Gulating, Eidsivating e Borgarting)
vennero amalgamate a formare un unico corpo di organi legislativi sotto il
regno di re Magnus Lagabøte durante la metà del XIII secolo. Questo status
delle cose rimase in atto sino alla proclamazione della monarchia assoluta nel
1660 da parte di Federico III; questa scelta venne ratificata dal passaggio
del King Act del 1665 che unificò inoltre i domini di Danimarca e Norvegia
sotto un'unione personale sino al 1814 quando la separazione della Norvegia ed
il suo passaggio alla Svezia portò alla creazione dello _Storting_.

Il numero dei seggi dello _Storting_ è variato nel corso degli anni: dai 114
del 1882 ai 117 del 1903, sino al 123 del 1906, per poi passare ai 126 del
1918 ai 150 del 1921, ai 155 del 1973, sino al 157 del 1985 ai 165 del 1989
sino ai 169 del 2005, anno dell'ultima riforma parlamentare.

Anche se lo _Storting_ è rimasto da sempre unicamerale, fino al 2009 si è
diviso in due dipartimenti differenti. Dopo le elezioni, lo _Storting_
sceglieva alcuni dei suoi uomini a entrare nel _Lagting_ (una sorta di "camera
alta"), mentre altri entravano nell' _Odelsting_ (o "camera bassa"). L'idea di
una divisione, sorta nel 1814 era di avere il _Lagting_ come camera alta, cioè
con i membri più anziani ed esperti, ma di fatto non esistevano altre
divisioni tra i due gruppi che rimasero pertanto ufficialmente uniti in
un'unica camera.

Le proposte di legge venivano sottoposte dal governo all' _Odelsting_ o dai
membri stessi della camera bassa, mentre ai membri del _Lagting_ non era
permesso proporre leggi. Successivamente alla proposta, una commissione
stabile composta da membri dell'Odelsting e del Lagting, prendeva in
considerazione la proposta di legge per la sua legittimità. Se poi la legge
passava alle votazioni dell'Odelsting, veniva inviata al Lagting per essere
rivista o accettata. In casi particolari o nel caso in cui non si riuscisse a
prendere una decisione, il Lagting poteva inoltrare la decisione al re per
assenso reale. Se il Lagting non approvava le decisioni del Odelsting, la
proposta veniva rinviata all'Odelsting con le debite modifiche. Se l'Odelsting
approvava gli emendamenti del Lagting, la legge veniva siglata dal re. Se il
Lagting continuava a proporre altri emendamenti al testo, la proposta veniva
sottoposta ad una sessione plenaria dello _Storting_. Per la sua approvazione,
la legge doveva avere il consenso dei due terzi della maggioranza della
sessione plenaria.

La proposta che ha portato alla definitiva abolizione del sistema è stata
introdotta come emendamento costituzionale nel 2004 ed è stata discussa il 20
febbraio 2007 approvata con 159 favorevoli, 1 contrario e 9 assenti. Ha avuto
effetto con le elezioni del 2009.

Il potere del Parlamento è presidiato dal Presidente del Parlamento (elleto
per un anno) e da cinque vicepresidenti.[1]

I membri del parlamento sono dislocati in dodici commissioni permanenti, delle
quali undici sono correlate a specifiche esigenze politiche. Quella non
compresa è la Commissione Permanente per lo Scrutinio degli Affari
Costituzionali.

Ciascun partito viene rappresentato in parlamento da un suo gruppo, guidato da
un rappresentante in capo che solitamente è anche il leader del partito stesso
ma se questo siede come ministro al governo, solitamente tale carica viene
delegata ad un altro membro.

Di seguito i risultati delle Elezioni parlamentari del 2017

Altri progetti

