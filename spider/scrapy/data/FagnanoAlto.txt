**Fagnano Alto** è un comune italiano di 417 abitanti della provincia
dell'Aquila in Abruzzo. Fa parte del Parco naturale regionale Sirente-Velino e
della Comunità montana _Sirentina_. È comune sparso la cui sede municipale si
trova nella frazione di _Vallecupa_ , il più settentrionale della Valle
Subequana.

Si trova al confine del Parco naturale regionale Sirente-Velino, posto su un
declivio della valle dell'Aterno che scende al confine della piana di Navelli,
nell'altopiano di Prata d'Ansidonia, dove scorre l'antico Tratturo Magno. Il
comune è composto da 9 frazioni principali, piccolo borghi rurali di montagna
collegati l'uno all'altro dalla Strada statale 261, dei quali la sede del
municipio è Vallecupa. Le frazioni principali sono:

Insediamenti italici sono documentati sin dal IV secolo a.C., presso il colle
Ofanianum, dove c'era una roccaforte dei Vestini. Nell'XI secolo iniziò a
essere costruito il castello ellittico della contrada Castello, in grado di
dominare presso l'altopiano di Prata d'Ansidonia, e controllare il traffico
delle merci sulla via Valeria. Il castello serviva anche da protezione per gli
abitanti, che avevano le case all'interno delle mura, ed era composto in
origine da due torri e due porte.  
Fagnano nel 1254 circa contribuì con gli altri castelli dell'Aterno a fondare
la nuova città di L'Aquila, e per questo nel 1423 subì l'assedio di Braccio da
Montone, andato in guerra contro la città principale. Il castello fu
nuovamente assediato da Alfonso I d'Aragona nel 1442 perché L'Aquila
abbracciava la causa angioina.

Dal XVI secolo si svilupparono i borghi più a valle, come Campana e Stiffe. Il
castello fu venduto al Commendatore Pignalosa, che documenta la presenza di 10
villaggi del territorio di Fagnano. Nel 1553 il feudo di Fagnano passò a
Pietro Gaonzales de Mendoza, nel 1565 a Giuseppe Caraffa, fino all'occupazione
francese nel 1799. Il castello passò in mano a diversi signori, tra cui i
Capponi di Amatrice e gli Alessndri di L'Aquila, che avevano la residenza di
controllo nel Palazzo Dragonetti di Ripa. Nel 1703 anche Fagnano risentì dei
danni del grave terremoto dell'Aquila, e il castello, già danneggiato da
Braccio da Montone, crollò, venendo in parte riutilizzato per la costruzione
di nuove abitazioni all'interno. Tuttavia la pianta ellittica si conservò.
Fino alla metà del Novecento il castello era ancora abitato, caso analogo come
il vicino Castel Camponeschi di Prata; anche se però venne abbandonato
definitivamente, fino al progetto di recupero degli anni 2000.

Durante la notte del 6 aprile 2009 un terremoto di magnitudo 6,2 della scala
Richter ha scosso l'Abruzzo causando a Fagnano Alto numerosi danni agli
edifici. Tra i più ingenti si segnalano i crolli a Vallecupa, Pedicciano e a
Ripa, la chiesa di S. Antonio Abate del XVI secolo con all'interno affreschi
del 1533, 1559 e 1562.

La chiesa è scavata nella roccia di montagna, appena fuori il borgo di Ripa.
All'interno a forma di eremo ha degli affreschi quattrocenteschi. La struttura
sporge a pochi metri, a forma di cappella con soffitto a spioventi; presenta
finestrelle ai lati d'ingresso, un semplice portale sormontato da timpano
interrotto, su cui si apre la finestra quadrata. Sul primo altare a destra c'è
un affresco di Gesù Cristo e Sant'Antonio di Padova; una piccola nicchia al
centro sopita una statuetta della Madonna.  
Nella parte destra c'è un affresco più interessante in due riquadri separati,
che mostra i Santi Rocco e Sebastiano. Dietro l'altare c'è un ultimo affresco
eh mostra la Madonna tra motivi floreali.

Si trova nella contrada Pedicciano, ed è sede della parrocchia, spostata però
dopo il 2009. Risale al Medioevo, ma l'aspetto attuale è settecentesco,
caratterizzato da una robusta pianta rettangolare a navata unica, con il
soffitto a capanna a spioventi. La facciata è decorata da un semplice portale
con architrave scolpita a forma di angelo benedicente con ali spiegate. La
finestra principale, presso la cornice dell'architrave, è preceduta da una
nicchia centrale con la statua della santa. Il campanile è una piccola
torretta a vela laterale.

Il borgo, sito in località Castello, è un vero e proprio recinto fortificato
composto da muratura a scarpa e da un perimetro ellissoidale. Le case interne
sono ben conservate e anche la chiesetta è in buono stato. Le mura di cinta
risalgono al XIII secolo, e sono accessibili da Via San Pietro. La porta di
accesso è a sesto acuto, sorvegliata da due torri rompitratta. Altre due torri
laterali sono alterate alle mura del perimetro. Un'ultima torre è posta presso
una seconda porta di accesso. Le torri sono state decorate da merlature nel
XIV secolo.

La chiesa fuori le mura è dedicata a San Pietro Apostolo, ed è stata
rimaneggiata nel XV secolo. Ha impianto fortificato con campanile medievale ad
arcate a sesto acuto.

Situato nella frazione Campana, è una chiesa settecentesca a pianta centrale
attribuita all'architetto Giovan Battista Leomporri. Allungata nella
direttrice dell'ingresso e con due cappelle su ciascun lato lungo, oltre al
coro, ha una copertura a cupola ellittica con finestre.

Abitanti censiti[3]  

Il centro visita "prodotti del bosco", collegato al Parco naturale regionale
Sirente-Velino, è da visitare, insieme a diverse chiese, ed ai resti di un
antico borgo.

Altri progetti

