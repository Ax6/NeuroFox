**Francesco Remotti** (Pozzolo Formigaro, 6 giugno 1943) è un antropologo
italiano.

Già direttore del Dipartimento di Scienze Antropologiche, Archeologiche e
Storico-Territoriali dell'Università di Torino e presidente del Centro di
Studi Africani (CSA), ha guidato una Missione Etnologica Italiana in Africa
Equatoriale dal 1979 al 2004. Si è occupato di questioni teoriche, a partire
dallo strutturalismo di Lévi-Strauss, e ha condotto ricerche sul campo in
Congo, presso la popolazione Nande.

Coordinatore nazionale di progetti di ricerca in campo antropologico ed
etnografico, è stato professore ordinario di Antropologia culturale, ha
insegnato anche Etnologia dell'Africa ed è stato presidente del corso di
laurea in Comunicazione interculturale presso la Facoltà di Lettere e
filosofia dell'Università di Torino.

Dal 2002 è socio corrispondente dell'Accademia delle Scienze di Torino.

