La **lingua albanese** (in albanese _gjuha shqipe_ /ˈɟʝuˑha ˈʃcçiˑpɛ/, nome
nativo _gluha arbëreshe_ o _arbërishtja_ , storicamente e colloquialmente
anche conosciuto come _arbërore_[2]) è una lingua indoeuropea appartenente
all'omonimo gruppo linguistico.

La lingua albanese è composta da due sottogruppi, il tosco ( _toskë_ ) ed il
ghego ( _gegë_ ), due varietà parlate rispettivamente nel sud e nel nord
dell'Albania, le quali sono parte di un gruppo linguistico più esteso[3].
Alcuni studiosi suggeriscono che sia l'unico sopravvissuto del gruppo illirico
parlato un tempo nella penisola balcanica sud-occidentale, mentre altri
suggeriscono che possa essere imparentato con l'antico tracio e daco, un tempo
parlato in Mesia e in Dacia.

È una lingua parlata da circa 7,6 milioni di persone principalmente in Albania
(3 002 859 nel 2012[4]), Kosovo (1,7 milioni nel 2012[5]), Macedonia del Nord
(600 000 nel 2002[6]), Montenegro (80 000 nel 2006[6]), e diffusa in comunità
etniche albanesi in altre aree geografiche d'Europa e zone dei Balcani, come
in Grecia (10 000 locutori toskë nel 2000-2002[7], più 150 000 arvaniti[8]) e
i 443 550 immigrati dall'Albania, Turchia (15 000 nel 1980[7]), Bulgaria (1000
nel 1963[6]), così come dai gruppi della diaspora in Italia (260 000
_arbëreshë_ nel 1976[9], cui vanno aggiunti i 482 627 immigrati
dall'Albania[10]).

In Italia è parlato storicamente dalle comunità albanesi _arbëreshë_ , dove
gode di uno status di co-ufficialità[11] ed è tutelato in alcune regioni.

Nel resto del mondo, in seguito alle migrazioni del XX secolo i parlanti
albanesi si possono trovare numerosi in Australia, Nuova Zelanda, Svizzera,
Germania, Regno Unito, Paesi Bassi, Argentina, Brasile, Canada e Stati Uniti.

L'albanese è anche parlato da numerosi emigranti e discendenti di emigranti
che attualmente vivono sparsi in Europa (Austria, Francia, Gran Bretagna,
Germania, Italia, Norvegia, Olanda, Belgio, Svezia, Svizzera, Ungheria),
Americhe (Canada, Stati Uniti, Argentina, Brasile, Chile e Uruguay), Australia
e Nuova Zelanda.

Dalla fine della seconda guerra mondiale, dopo il 1949, è stato realizzato il
tentativo per creare un'unica lingua standard, chiamata _albanese standard_ o
_letteraria_ , basata su entrambe le varietà dell'albanese. L'albanese
_standard_ è l'ultimo stadio del processo evolutivo della lingua albanese,
attualmente parlata da circa più di 8 milioni di persone, soprattutto in
Albania e Kosovo, preso convenzionalmente a modello - nella prima metà del XX
secolo - dalla parlata del sud dell'Albania (in modo simbolico, si comincia a
parlare localmente della lingua "shqipe" a partire dalla caduta dell'Albania
nel XV secolo in mano ai turchi, ma realmente l'albanese dal e dopo il XVIII
secolo ha cominciato a chiamarsi dagli albanese "shqipe", prendendo il posto
della forma nativa _arbëreshe_. Per molto tempo la lingua è stata tramandata
in special modo in forma orale).

Immediatamente dopo la fine della guerra, è iniziata in Albania la lotta
contro l'analfabetismo con una partecipazione massiccia dell'80% di una
popolazione totalmente analfabeta. Kostaq Cipo, massimo docente della lingua
albanese ancora vivente in quel periodo, istruito in Italia alla scuola media
degli arbëreshë e laureatosi alla Facoltà di Filologia dell'Università di
Roma, conoscitore di 11 lingue straniere, venne incaricato con contratti
stipulati dall'Istituto delle Scienze a condurre un'attività linguistica di
primo piano preparando e pubblicando una Fonetica (la prima in assoluto per la
lingua Albanese) proseguendo in seguito con una Grammatica, considerata
scientifica, e una sintassi premiata con la massima onorificenza, il Premio
della Repubblica, e due anni dopo la sua morte, 1954, è stato pubblicato il
_Dizionario della lingua albanese_ con la collaborazione di alcuni dipendenti
dell'Istituto: fu questo il primo dizionario nella storia della lingua
albanese senza spiegazioni in altre lingue. Solo nel 1965 tutti questi studi,
che furono la base didattica per allievi e studenti albanesi, vennero
ripubblicati nel Kosovo con il permesso delle autorità serbe che si erano
sempre rifiutate di introdurre la lingua albanese tra la popolazione del
Kosovo. Dopo 20 anni dalla morte di Kostaq Cipo, il Partito Comunista al
potere in Albania decise nel 1972 di organizzare un congresso di ortografia,
al quale parteciparono come invitati anche i rappresentanti delle comunità
albanesi d'Italia, che ha rifissato le norme universalmente accettate già fin
dal 1949. Due libri furono allora pubblicati, _Drejtshkrimi i gjuhës shqipe_
nel 1976, e _Fjalori drejtshkrimor i gjuhës shqipe_ nel 1977, già
universalmente noti per le regole ortografiche e le definizioni
lessicografiche di dizionario[12].

Il primo testo conosciuto scritto in albanese, _Meshari_[13] o _Messale_ ,
scoperto da Paolo Schirò nella Biblioteca Vaticana[14], venne scritto da Gjon
Buzuku, un ecclesiastico cattolico, nel 1555. La prima scuola albanese che si
crede sia stata aperta venne fondata dai Francescani nel 1638 a Pdhanë[15].

Il primo testo della letteratura albanese in diaspora si ha con Luca Matranga
(Lekë Matrënga), _papàs_ di rito bizantino e scrittore _arbëresh_ di Piana
degli Albanesi in Sicilia, con _E Mbësuame e Krështerë_[16] del 1592, prima
creazione in lingua albanese _toske_ , che diede ufficialmente inizio alla
moderna letteratura _arbëreshe-shqiptare_.

L'albanese appartiene alla famiglia linguistica indoeuropea, come provato nel
1854 dal filologo tedesco Franz Bopp, e forma un ramo indipendente delle
lingue indoeuropee.

Il linguista italiano Matteo Bartoli in forza della grande presenza di
elementi e parole comuni al latino riteneva che la lingua albanese fosse una
lingua in parte originariamente neolatina, per cui la classificò tra le
"parzialmente" lingue romanze balcaniche[17][18].

In realtà le teorie sulla filiazione della lingua albanese sono tre: una
teoria afferma che l'albanese è l'unico sopravvissuto del gruppo illirico
parlato un tempo nella penisola sud-orientale dell'Europa; un'altra teoria
afferma invece che possa essere imparentato più con l'antico gruppo
linguistico daco-trace, un tempo parlato in Mesia e in Dacia; un'altra teoria
ancora preferisce fare dell'albanese un gruppo a sé nell'ambito delle lingue
indoeuropee[19].

I sostenitori della filiazione dal gruppo daco-trace fanno notare come il
lessico dei termini marittimi sia costituito da prestiti latini, greci, slavi
e turchi; inoltre certi toponimi in territorio albanese non concordano con la
fonetica albanese (il gruppo /sk-/ del nome antico di Scutari, _Scodra_ ,
sarebbe dovuto diventare /h-/ anziché /shk-/ come nell'attuale _Shkodër_ ),
mentre altri toponimi dei territori interni dei Balcani (soprattutto in Mesia)
si accordano con la fonetica albanese[19]. Alcuni studiosi stimano che siano
circa 160 le parole della scomparsa lingua daca che sono entrate come
substrato nel lessico albanese (e circa 400 in quello del rumeno), come _mal_
("montagna"), o _bredh_ ("abete") ma sono spesso riconducibili a scambi
lessicali tra le lingue della lega linguistica balcanica[20]. Questa tesi è
tuttavia confutata dalla maggioranza degli autori.

I sostenitori della filiazione illirica, invece, affermano innanzitutto che
l'albanese è parlato nella zona un tempo abitata dagli Illiri e, dato che non
si trova traccia di un arrivo degli albanesi nelle zone attuali in nessuna
fonte storica, bisogna concludere che gli albanesi abbiano sempre occupato,
approssimativamente, la stessa area che occupano ancora oggi[19]. Per la
questione del lessico marittimo, affermano che gli albanesi antichi
probabilmente erano insediati nell'Albania interna e che quando occuparono le
città costiere di lingua greca o latina ne assorbirono il vocabolario. Va
ricordato che, durante la storia, nella costa illirica prima e albanese poi,
vi erano un gran numero di colonie greche, poi romane e quindi veneziane per
finire con l'occupazione turca. Inoltre la mancanza di una monarchia vera e
propria albanese, o comunque di un'organizzazione statale autonoma, spiega la
mancanza di una flotta militare o commerciale. Questi elementi rendono
plausibile la spiegazione dei prestiti proprio da quelle lingue/culture che
hanno occupato il territorio dell'Albania odierna, diventando una conferma
ulteriore della presenza ininterrotta della popolazione albanese nel
territorio.

Sembra comunque che la tesi prevalente sia di considerare l'albanese come
gruppo indoeuropeo separato, in mancanza di prove definitive[19].

I due distinti dialetti parlati oggi, il tosco ( _toskë_ ) e il ghego (
_gjegjë_ ), sono parte di un gruppo linguistico più esteso. Le lingue albanesi
parlate in alcune isole linguistiche in Italia meridionale e in Grecia
derivano dal tosco e sembrano strettamente imparentate con il dialetto della
Ciamuria ( _çamërisht_ ), nell'estremo sud dell'Albania e nel nord ovest della
Grecia[21]. A causa della grande influenza del latino, dell'italiano e di
alcuni elementi del greco con le quali sono entrate in contatto, si sono
diversificate significativamente dall'albanese standard e sono considerate dai
loro parlanti come lingue distinte. Nella lingua albanese sono presenti 5.926
lemmi derivati dalla lingua italiana a causa delle colonie italiane in Albania
durante il Regno d'Italia[22].

Norbert Jokl (1877-1942), considerato il padre dell'Albanologia, definì
l'albanese come "la fase odierna di una parlata illirica tracizzata"[23].
Alcuni studiosi eminenti nel campo della lingua albanese sono stati e sono:
Johann Georg von Hahn, Franz Bopp, Gustav Meyer, Giuseppe Valentini, Stuart
Edward Mann, Carlo Tagliavini, Waclaw Cimochowski, Demetrio Camarda, Eric
Pratt Hamp, Girolamo de Rada, Eqrem Çabej, Emil Lafe, Giuseppe _Zef_ Schirò,
Bahri Beci, Xhevat Lloshi, Paolo Schirò, Kolec Topalli, Antonino Guzzetta,
Matteo Mandalà, Papàs Francesco Solano, Francesco Altimari, Leonardo De
Martino (cantore della letteratura scutarina).

L'albanese unificato è la lingua ufficiale dell'Albania e una delle lingue
ufficiali del Kosovo e della Macedonia del Nord[25]. Una forma di albanese
considerata standard (comune) per gli albanesi d'Albania era già stata pensata
fin dal 1949 con la pubblicazione della Grammatica albanese di Kostaq Cipo, e
a seguito degli ottimi risultati raggiunti, dopo 20 anni dalla sua morte, nel
1972 venne politicizzata e formalmente ufficializzata.

L'albanese ha sette vocali: /i ɛ a ə ɔ y u/ e 29 fonemi consonantici.[26]

Segue una tabella dei fonemi consonantici albanesi. L'ortografia e la
pronuncia compaiono dopo.

**Note:**

Discussione di alcuni principali processi fonologici, come di importanti
allofoni o di regole di assimilazione.

Descrizione di importanti cambiamenti fonetici nella storia della lingua.

La sintassi della frase è quella SVO (soggetto, verbo, oggetto), anche se,
data la presenza dei casi, è molto frequente anche nella lingua parlata
l'inversione dell'ordine delle parole, provocando così un lieve cambiamento
nell'enfasi. L'albanese possiede un complesso sistema di declinazione e
coniugazione con alcuni aspetti assai peculiari rispetto ad altre lingue
indoeuropee (in particolare alle lingue baltiche), con casi distinti quando il
sostantivo è determinato o indeterminato, avendo così 20 possibili forme.
Esistono casi abbastanza frequenti di irregolarità sia nella coniugazione dei
verbi che presentano un paradigma irregolare (per esempio _rri_ \- _ndenjur_ o
_ha_ \- _ngrene_ ).

La stesura di una completa grammatica scientifica della lingua albanese
d'Albania è stata realizzata solo dopo la seconda guerra mondiale. L'attività
è iniziata immediatamente in due direzioni principali: primo nel completamento
dei fabbisogni delle scuole con nuovi libri didattici per l'insegnamento della
lingua albanese per i due cicli della scuola, pubblicando nello stesso tempo
anche i primi testi linguistici della scuola superiore (universitaria) e in
seconda nell'organizzazione degli studi per le diverse categorie dei problemi
linguistici. In questo periodo venne pubblicato per la prima volta una
Fonetica e una completa grammatica della lingua albanese contemporanea di
carattere scientifico da K. Cipo ( _Grammatica albanese_ , 1949 e _Sintassi_ ,
1951).

Si caratterizza per quattro elementi:

Dato che non esiste una forma distinta per genitivo e dativo, la funzione
genitivale è indicata dall'uso dell'articolo prepositivo (vedi sezione
seguente) che concorda in numero, genere, caso e forma col sostantivo di cui
si sta specificando una proprietà. Esempio: _një shok i Markut_ = "un amico di
Marco"; _me shokun e Markut_ = "con l'amico di Marco". Si è passati da _i_ a
_e_ in quanto il sostantivo da specificare, _shok_ , è nel primo caso al
nominativo indeterminato e nel secondo all'accusativo, _shokun_ , determinato.

Non ha corrispondente in italiano. Si declina secondo numero genere caso e
forma. Si usa nella formazione del genitivo e con gli aggettivi articolati e
nella declinazione di alcuni pronomi.

Al singolare è _një_ , al plurale _disa_ , senza distinzione di genere. Ad
esempio: _një djalë_ : "un ragazzo", _një vajzë_ : "una ragazza", _disa djema_
: "alcuni ragazzi", _disa vajza_ : "alcune ragazze" ecc.

Così chiamato perché può essere utilizzato solo preceduto dall'articolo
prepositivo. Es.: _i Bukur_ , "bello", _e bukur_ , "bella". Di solito segue il
sostantivo e in questo caso è l'articolo prepositivo che concorda in numero
genere, caso e forma col sostantivo cui si riferisce l'aggettivo. _Es. Shoku i
dashur_ , "l'amico caro", _shokut të dashur_ , "all'amico caro".

In alcuni casi oltre a cambiare l'articolo prepositivo nel passaggio da
maschile a femminile o da plurale a singolare cambia anche la desinenza
dell'aggettivo. Se per motivi stilistici si vuol far precedere l'articolo al
sostantivo si declinano articolo e aggettivo mentre il sostantivo rimane
invariato. Gli esempi precedenti si trasformerebbero rispettivamente in _i
dashuri shok_ , _të dashurit shok_. L'aggettivo in questo caso segue la
declinazione normale del sostantivo.

Forma il femminile aggiungendo _-e_ al maschile: _shqiptar_ , "albanese" al
maschile, _shqiptare_ al femminile.

Si coniuga seguendo all'incirca lo stesso schema dell'italiano, cambiando cioè
le desinenze in funzione delle persone, del numero, del tempo e del modo.
Differentemente dall'italiano possiede (come il greco antico), oltre alla
forma attiva, la forma medio-passiva.

Dal contesto si deduce se attribuire il significato riflessivo o quello
passivo. Oltre ai modi dell'italiano l'albanese possiede l'ottativo e
l'ammirativo.

L'ottativo esprime desiderio, augurio del soggetto, positivo, _Qofsh i
gëzuar!_ , "possa essere ( _Qofsh_ ) felice ( _i gëzuar_ )!", o negativo _të
marrtë dreqi!_ letteralmente "che il diavolo ( _dreq_ ) ti porti (nel senso:
con sé; proprio come in italiano), da intendere: "che tu sia maledetto".

L'ammirativo esprime ammirazione o sorpresa. Es. _sa i mençur qenka ky djalë!_
"Quanto è ( _qenka_ ) intelligente ( _i mençur_ ) questo ragazzo!"; _Pali i
laka enët!_ "Paolo ( _Pali_ ) che lava ( _laka_ ) i piatti ( _enët_ )!", da
intendersi che non deve essere frequente vedere Paolo lavare i piatti.
L'ammirativo ha talvolta anche la funzione espressa in latino dal congiuntivo
obliquo, o (più raramente) dal condizionale in italiano, ovvero quella di
riportare il giudizio di qualcun altro esprimendo nel contempo neutralità o
scetticismo: "Pali paska pasur të drejtë, me sa tha Gjoni." ("Paolo avrebbe
avuto [sembra aver avuto] ragione, da quel che mi ha detto Giovanni").

Esistono tre coniugazioni, quelle dei verbi che alla prima persona
dell'indicativo, che è la forma citazionale dei dizionari, terminano in j, (
_unë laj_ "io lavo"), quelle che terminano in vocale, ( _unë di_ "io so"), e
quelle che terminano in consonante, ( _unë pregatis,_ "io preparo"). Esistono
molti verbi irregolari.

Gli ausiliari più usati sono _kam_ ‘avere’ e _jam_ ‘essere’, ambedue
irregolari.

L'alfabeto albanese si basa oggi sull'alfabeto latino, con l'aggiunta delle
lettere _ë_ , _ç_ e altri nove digrammi per completare alcuni suoni della
pronuncia. Prima del 1908, anno in cui l'alfabeto latino fu introdotto
ufficialmente in tutta Albania e in Kosovo, si utilizzavano sia l'alfabeto
greco[27] (nell'Albania meridionale) sia l'alfabeto cirillico[28]
(nell'Albania settentrionale e orientale) e la versione turco-ottomana
dell'alfabeto arabo[27] (in tutto il paese), data la mancanza di una norma
stabilita.

_Nota: Supporti audio in formatoOgg Vorbis._

I numeri si indicano nel modo seguente:

C'è un particolare per quanto riguardo i numeri

La seconda pronuncia si usa di più in Kosovo e Macedonia del Nord.

Nella lingua albanese standard sono presenti termini derivati dall'italiano
o/e molti prestiti dal dialetto veneziano (più di 50), alcuni lemmi risalenti
anche al XII secolo. Molti di questi hanno a volte sostituito, nel parlato
quotidiano, parole che esistono nell'albanese e trovano oggi spazio anche nei
media albanesi, ma non sempre vengono accettate dagli accademici, scrittori e
linguisti albanesi. Ecco alcuni esempi[22]:

Altri progetti

