Lo **strumento a percussione** — comunemente definito **percussione**
_(femm.)_ — è uno strumento musicale il cui suono scaturisce dal battimento,
dallo sfregamento o dall'agitazione, con o senza l'ausilio di bacchette od
oggetti similari da parte dell'esecutore.

L'uso di strumenti a percussione accompagna l'uomo sin dalla preistoria. La
famiglia degli strumenti a percussione è ritenuta infatti la famiglia più
antica tra gli strumenti musicali, posta appena dopo la voce umana.

Nella storia della musica classica le percussioni hanno avuto un ruolo
determinante: basta pensare al larghissimo utilizzo dei timpani nella musica
barocca e successivamente nel periodo classico; o alla scoperta delle nuove
sonorità nella musica del novecento, vero e proprio secolo di sviluppo di
questi strumenti (complice il loro costante utilizzo nella musica
contemporanea).

Un particolare set di strumenti a percussione, la batteria, ha avuto uno
sviluppo proprio nella cultura jazz e popular; oggi però si tende a
distinguere le figure del batterista e del percussionista. Il primo è il
musicista che si occupa esclusivamente della batteria (dove gli strumenti
principali sono piatti e tamburi e le altre percussioni sono di norma
accessorie), mentre il secondo termine indica il musicista che si occupa in
vari ambiti (es. classico, folk, latin ecc.) di suonare le percussioni
singolarmente (es. timpani, xilofono, rullante, marimba, vibrafono) o in varie
combinazioni o set (diversi dalla batteria, ad esempio un set latin composto
da congas, timbales, bongos ecc.).

La principale classificazione degli strumenti a percussione li divide in due
insiemi; quelli a suono determinato, in grado di emettere note di altezza
definita (ad esempio il vibrafono o i timpani), e quelli a suono
indeterminato, che producono suoni definibili come "acuti" o "gravi", ma di
altezza non misurabile con precisione (ad esempio il rullante o la grancassa).

Per regolare l'intonazione degli strumenti dotati di membrane si ricorreva un
tempo ad aumenti di temperatura o altre modifiche ambientali; oggi questi
strumenti sono dotati di sistemi per modificare la tensione delle membrane
stesse.

Gli strumenti a percussione seguono inoltre una classificazione secondo
categorie di appartenenza, o per tipologia:

Le percussioni sono principalmente strumenti idiofoni e membranofoni, ma non
solo. La sezione di percussioni di un'orchestra infatti contiene più
comunemente strumenti a percussione classici (come timpani, rullante,
grancassa, piatti) tuttavia la sezione può anche contenere strumenti non
strettamente percussivi definiti comunemente aggeggi (come fischietti, sirene,
macchine del vento ecc.)[1].

Il movimento artistico del Futurismo fece largo uso di strumenti musicali
impropri nell'ambito di performance detti intonarumori.

Nella musica contemporanea questa soluzione è praticata con una certa
frequenza. Ecco alcuni musicisti di riferimento per le percussioni improprie:

Altri progetti

