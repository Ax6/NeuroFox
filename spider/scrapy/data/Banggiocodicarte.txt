_**BANG!**_ è un gioco di carte con ambientazione western creato da Emiliano
Sciarra ed edito dalla _daVinci Editrice_.

Nel 2002 _BANG!_ vinse il premio Best of Show a Lucca Comics&Games nella
sezione Miglior Gioco Italiano, mentre l'edizione statunitense pubblicata
dalla Mayfair Games vinse nel 2004 l'Origins Award nelle categorie Best
Traditional Card Game e Best Graphic Design of a Card Game or Expansion del
2003.[1].

La concezione originale di _BANG!_ risale a fine agosto 1999. A quel tempo
Emiliano Sciarra stava cercando un gioco che riuscisse a coinvolgere i suoi
parenti per le feste natalizie, e che quindi fosse semplice, coinvolgente e
molto divertente[2]. Contemporaneamente, essendo un assiduo giocatore del
gioco di carte collezionabile _Magic: The Gathering_ con i propri amici,
cercava un modo per riuscire a giocare a squadre quando al tavolo sono
presenti un numero dispari di giocatori. Nella concezione originale non
c'erano i ruoli e lo scopo era di guadagnare taglie eliminando gli altri
giocatori. Ma poi, dopo pochi mesi, i due percorsi di ricerca ludica si
incrociarono generando a fine 1999 il primo prototipo del gioco, molto simile
a quello pubblicato dalla daVinci. La prima partita in assoluto di _BANG!_ fu
tenuta, secondo racconti dell'autore rilasciati pubblicamente più volte, il 6
gennaio 2000 durante la festa per il compleanno del nonno, con alcuni parenti
(fra cui la sorella Annalisa, che poi ricoprirà un ruolo organizzativo
all'interno della daVinci) attorno a un tavolo appartato.

Il gioco fu poi presentato, pochi giorni dopo, ai soci del Circolo
Scacchistico Civitavecchiese "Luigi Valentini", di cui Sciarra era fra i
fondatori. Il gioco piacque a tal punto che per il giorno seguente i soci
continuarono a scambiarsi SMS con la scritta _BANG!_ a cui bisognava
rispondere immediatamente con un altro SMS recante la dicitura _Schivata!_ (il
nome originale delle carte _Mancato!_ ), in ossequio al meccanismo principale
del gioco. Per due anni i soci furono presi a tal punto dal gioco da
trascurare di dedicarsi agli Scacchi per intavolare interminabili serie di
partite che si protraevano fino all'alba. Il nome originale che Sciarra diede
al gioco era _Tombstone_ , ma il nome _BANG!_ , osteggiato inizialmente
dall'autore, fu ritenuto così immediato ed evocativo che alla fine fu
utilizzato ufficialmente.

A partire da metà 2000 Sciarra iniziò a cercare editori disposti a pubblicare
il gioco. Ma l'occasione si presentò solo nel dicembre 2001, quando Domenico
Di Giorgio, già fondatore dell'Associazione Novecentonovanta e della fanzine
_Un'Altra Cosa_ con cui collaborava spesso anche Sciarra, lo informò di aver
fondato, assieme ad altri soci, una casa editrice di giochi da tavolo chiamata
daVinci Editrice. Sciarra decise allora di proporre il suo gioco di carte.
Secondo racconti dello stesso Di Giorgio e di Roberto Corbelli, allora
presidente della daVinci, il gioco piacque a tal punto da scombussolare
l'intero piano editoriale dell'azienda: fu deciso di fare di _Bang!_ il primo
gioco della daVinci. Il direttore artistico della daVinci, Stefano De Fazi,
incaricò il fumettista Alessandro Pierangelini dei disegni sulle carte.
Pierangelini, De Fazi, Sciarra e Di Giorgio sono tutti di Civitavecchia e si
conoscevano già prima della fondazione della daVinci per i comuni interessi.
La revisione delle regole iniziò nel gennaio 2002. Il gioco fu disponibile al
pubblico a partire da fine luglio dello stesso anno.

Nel gennaio 2008 l'editore cinese YOKA games pubblica il gioco 三國殺T, 三国杀S,
SānguóshāW, che utilizza le stesse meccaniche di _Bang!_ , ma che è
tematicamente basato su _Il romanzo dei Tre Regni_ di Luo Guanzhong[3]. Il
gioco ha un enorme successo vendendo per 20 milioni di yuan nel 2009 e 100
milioni di yuan nel 2010 e viene ben presto esportato all'estero della
Cina[3]. La dvGiochi, tenta inizialmente ma senza successo di comporre
amichevolmente il problema con la YOKA games, quindi fa causa con successo,
prima a Honk Kong e poi a Shangai, ma non può far nulla nella Cina
continentale, dove il diritto d'autore sui giochi non viene riconosciuto[3].
Quando la Yoka games esporta il gioco negli Stati Uniti, tenta nuovamente di
bloccare la pubblicazione, ma il giudice ritenne la differenza d'ambientazione
(da Far West alla Cina leggendaria) sufficiente a rendere _Legend of Three
Kingdoms_ (nome dell'edizione statunitense) un gioco differente[3].

Benché il funzionamento del prototipo originale sia molto simile al gioco
pubblicato, ci sono nondimeno alcune differenze che mirarono a standardizzare
il prodotto a un semplice mazzo di carte e semplificare il meccanismo. Ecco le
principali differenze:

Comincia a giocare lo sceriffo; e al proprio turno un giocatore pesca due
carte e può giocare quante carte vuole, eccetto per le carte "Bang!" di cui se
ne può giocare solo una. Gli effetti delle carte sono descritti mediante
simboli e possono permettere di rubare una carta dalla mano di un giocatore,
obbligare un giocatore a scartare una carta, mettere in prigione un
personaggio, cambiare la distanza relativa rispetto agli altri giocatori
oppure cambiare la distanza a cui si può sparare.

Le carte "Bang!" permettono di sparare ad un altro giocatore purché sia nel
raggio di tiro della propria arma. Ogni giocatore è considerato ad una
distanza relativa di "1" rispetto ai due giocatori che gli siedono a fianco, a
distanza relativa "2" rispetto a quelli che siedono al posto successivo e così
via, sempre contando per la via più breve. Si possono colpire gli avversari a
distanza "2" avendo un'arma con gettata superiore come la Schofield, o
utilizzando carte come Mirino che riducono la distanza tra i giocatori. Ogni
personaggio è sempre considerato come armato con una Colt. 45 che gli permette
di colpire bersagli a distanza 1. Se il bersaglio ha una carta "Mancato" la
può giocare ed evitare di essere colpito, altrimenti perde un proiettile (cioè
un punto-vita). Quando un personaggio perde l'ultimo proiettile è eliminato
dal gioco.

La carta "Birra" può essere usata per recuperare un punto-vita. Un personaggio
non può avere più punti vita di quelli con cui ha iniziato il gioco.

Alla fine del proprio turno, un personaggio deve scartare le carte in eccesso
del numero di pallottole che ha il suo personaggio in quel momento. Il gioco
continua in senso orario fino a che lo Sceriffo è eliminato oppure fino a che
tutti i fuorilegge e il rinnegato sono stati eliminati.

Le carte personaggio presenti nel mazzo base sono:

In totale ci sono 63 carte marroni nel mazzo base:

In totale ci sono 17 carte blu nel mazzo base:

Al gioco possono prendere parte da quattro a sette giocatori (che diventano da
tre a otto, tramite l'espansione _Dodge City_ ). Ad ogni giocatore viene
assegnata coperta una carta ruolo e una carta personaggio. I ruoli a seconda
del numero di giocatori sono:

Tutti i giocatori rivelano il proprio personaggio, ma mantengono segreto il
loro ruolo, eccetto che per lo sceriffo. Ogni giocatore riceve un numero di
proiettili pari a quello dei suoi punti vita, lo sceriffo ne riceve uno in
più.

Le condizioni di vittoria del gioco cambiano al variare del ruolo:

I ruoli sono vice, fuorilegge e rinnegato e sono tutti visibili. Per vincere
il vice deve eliminare il rinnegato, il rinnegato deve eliminare il fuorilegge
ed il fuorilegge deve eliminare il vice. Il vice inizia il gioco. Si vince non
appena si raggiunge il proprio obiettivo, ma si deve eliminare di persona il
proprio bersaglio, altrimenti l'obiettivo per i sopravvissuti diventa quello
di restare l'ultimo personaggio in vita.

Quando si elimina un altro giocatore, si pescano subito 3 carte dal mazzo. La
Prigione può essere giocata su chiunque. Come sempre la Birra non ha effetto
quando si rimane solo in due.

Ogni Rinnegato gioca per conto proprio e vince solo se rimane l'ultimo
giocatore in vita, quindi se si arriva con lo sceriffo da solo contro i due
rinnegati e lo sceriffo viene eliminato per primo, la vittoria va ai
fuorilegge!

Lo sceriffo deve ripulire la città dai fuorilegge e dal rinnegato. Il compito
è relativamente semplice in una partita a 4 giocatori, poiché deve di fatto
sparare a tutti gli altri, ma la cosa si fa più complicata quando i giocatori
aumentano, ed entrano in gioco i vicesceriffi in incognito. Sparando nel
gruppo si rischia adesso di accanirsi contro uno di loro, e lo Sceriffo,
quando uccide un suo vice, perde, oltre ad un comodissimo alleato, tutte le
sue carte, in mano e in gioco, per una regola speciale.

I Fuorilegge possono adottare due tattiche diverse, entrambe efficaci ma molto
rischiose. La prima consiste nel nascondersi nell'ombra, magari uccidendosi a
vicenda per guadagnare taglie, e arrivare poi a freddare lo sceriffo da soli,
senza alcun alleato. La seconda invece consiste nel fare l'esatto contrario:
sparare allo sceriffo, e farsi subito riconoscere come fuorilegge,
coalizzandosi con gli altri giocatori che ricoprono lo stesso ruolo contro il
Rinnegato e il braccio armato della legge (lo sceriffo e i suoi vice, se ce ne
fossero).

I vicesceriffi devono ovviamente iniziare a sparare ai fuorilegge non appena
questi si rivelano e proteggere lo sceriffo a tutti i costi, anche con la loro
stessa vita, sfruttando il fatto di essere "in incognito" ma cercando di far
capire subito allo sceriffo quello che sono, cioè i suoi alleati contro i
fuorilegge.

Il rinnegato vuole diventare il nuovo sceriffo, e per farlo deve rimanere
l'ultimo in gioco, assieme allo sceriffo (altrimenti, anche se sono stati
eliminati, vincono i fuorilegge) e ucciderlo. Ovviamente, ciò significa che
deve fare il doppio gioco e possibilmente fingersi un "innocente"
vicesceriffo, così da sparare sui fuorilegge senza attirarsi addosso il fuoco
dello sceriffo.

Le carte contenute nell'espansione High Noon sono:

Un mazzo di 13 carte (più 2 carte speciali pubblicate successivamente
nell'edizione della pallottola, per un totale di 15 carte) che vengono tenute
dallo sceriffo. Le carte non sono fatte per essere giocate da un giocatore in
particolare; lo sceriffo rivela la carta in cima al mazzo all'inizio di
ciascuno dei propri turni, e gli effetti della carta si applicano a tutti i
giocatori, fino al successivo turno dello sceriffo. Può succedere che i
personaggi perdano le loro abilità speciali oppure i giocatori possano
trovarsi a pescare una carta in meno all'inizio del turno. Oppure le carte
"Bang!" possono essere vietate, come pure le carte "Birra";

Un set di 15 nuovi personaggi e 40 nuove carte da giocare, vengono introdotte
le carte a bordo verde e un secondo rinnegato, portando il totale dei
giocatori massimi a otto, oltre a nuove regole per poter giocare in tre;

Espansione simile a _High Noon_ , sono 15 nuove carte tenute dallo sceriffo.
Ad ogni turno entra in gioco una carta, i cui effetti si applicano a tutti i
giocatori. Alcune delle carte di questa espansione sono state create
selezionando le idee proposte dai partecipanti ad un concorso pubblico
appositamente indetto dalla casa editrice;

Espansione uscita a maggio 2010 contenente 8 personaggi nuovi e 10 carte con
uso simile ad "High Noon" ma differenti di attivazione (infatti non vengono
attivate dallo sceriffo ad ogni giro ma da chiunque giochi una Diligenza o
Wells Fargo non appena la gioca).

Espansione presentata al Lucca Comics and Games 2011\. Questa espansione
composta da 24 carte equipaggiamento e 8 personaggi introduce un negozio per
comprare carte aggiuntive (attraverso l'uso di 30 pepite di plastica), ed un
meccanismo per far giocare anche i giocatori eliminati fino a fine partita
(pistoleri ombra);

Espansione uscita inizialmente in esclusiva per la Repubblica Ceca e poi
rivisitata dall'autore per il mercato internazionale. Composta da 8 nuovi
personaggi e 16 carte da gioco è stata presentata in anteprima a Essen-
Spiel'14 in Germania e poi uscita a novembre 2014 anche in Italia;

Espansione uscita a settembre 2017 contenente 8 personaggi nuovi e 28 carte.
Alcune carte hanno il bordo arancione e sono usate o potenziate con dei
segnalini Carica (32 nella confezione);

Carte eventi di colore verde scuro nell'edizione originale diventate arancioni
nelle edizioni successive.

Con questa espansione si può estendere il gioco da 3 a 8 giocatori
(aggiungendo un altro rinnegato). Carte di colore Marrone:

Carte di colore blu:

Carte di colore verde:

Carte personaggio

Carte evento di colore blu scuro

Carte personaggio

Carte WWS (Wild West Show): Entrano in gioco parallelamente a quelle dei
mazzetti _High Noon_ o _A Fistful of Cards_ , ma si mettono in campo solo
quando un qualsiasi giocatore gioca una Diligenza o un Wells Fargo e il loro
effetto rimane finché non vengono sostituite da un'altra carta WWS. L'ultima
carta del mazzo deve essere la carta Wild West Show che dura fino a fine
gioco.

Introduce un mazzetto di carte equipaggiamento che viene tenuto separato dal
mazzo normale di gioco. I giocatori possono comprare una delle tre carte
equipaggiamento visibili pagandole con le "pepite d'oro", segnalini in
plastica ambrata trasparente che possono essere ottenuti ferendo un altro
giocatore o giocando una birra (in questo caso non si recuperano punti vita).
In questo mazzetto sono presenti carte "equipaggiamento", alcune a bordo
marrone, da giocare subito e scartare, e carte a bordo nero, da porre davanti
a sé e tenerle fino a che non vengono scartate o pescate da un altro
giocatore. Un altro giocatore può scartarle anche pagando il costo
dell'equipaggiamento più una pepita

Il gioco presenta anche la modalità "Pistoleri ombra", che permette ai
giocatori eliminati di tornare momentaneamente in gioco, durante il loro
turno, pescare due carte, giocarle, scartare le eventuali rimanenti in mano ed
a terra (compresi eventuali equipaggiamenti), e uscire nuovamente dal gioco,
permettendo alla distanza tra giocatori vivi di diminuire man mano i giocatori
vengono eliminati. Le pepite non vengono scartate quando un giocatore muore.
Il rinnegato, una volta eliminato, gioca per la fazione che ha più carte ruolo
scoperte (la più debole), ed in caso di parità, con i fuorilegge. Una carta
doubleface viene fornita allo scopo di identificare per chi gioca il
rinnegato. Sono presenti inoltre 8 nuovi personaggi.

Carte equipaggiamento di colore marrone

Carte equipaggiamento di colore nero

Personaggi

La valle delle Ombre (in ceco: _Údolí Stínů_ ) è un'espansione creata
appositamente per il mercato ceco e slovacco dal distributore ALBI e dai
contributi di diversi autori, che hanno partecipato mediante concorso. Le
carte, selezionate e testate da Martin Blažko ed Emiliano Sciarra, sono state
pubblicate in un pacchetto da 20 carte. Le carte non avevano inizialmente una
traduzione ufficiale, ma erano visionabili presso il sito dell'autore[9][10].
Solo due personaggi (Colorado Bill e Henry Block) sono stati ufficialmente
pubblicati in Italia, nell'edizione del decennale.

Personaggi

Carte di colore marrone

Carte di colore Blu

Nel 2007 è stata pubblicata una versione deluxe del gioco chiamata _BANG! La
Pallottola!_ , contenente carte del set base e delle prime tre espansioni, due
carte personalizzabili (di cui una per un personaggio) ed alcune carte extra,
oltre ad una stella da sceriffo.

Personaggi extra

Carte extra per _High Noon_

Al LuccaComics 2009 è stato annunciato lo sviluppo, da parte della software
house SpinVector e dalla società di produzione Palzoun (che ha acquisito i
diritti da DaVinci), del videogioco BANG![11]. Il prodotto, inizialmente
previsto per l'inizio del 2010[12], venne poi ritardato e presentato per la
prima volta al pubblico a Lucca Comics 2010 (dove erano giocabili le versioni
PC, iPhone, iPad e Bada).

Il videogioco è stato distribuito inizialmente solo in single-player e in
inglese sulle prime piattaforme tra la fine 2010 e l'inizio del 2011: per
iPhone & iPod touch e in versione HD per iPad (tramite App Store di Apple),
per Samsung Bada (tramite Samsung Apps), per PC in direct download dal sito
ufficiale e per Atom NetBook (tramite Intel AppUp) mentre a marzo 2011 è stata
pubblicata la versione per Symbian^3 (Nokia) tramite Ovi Store. Un'anteprima
PSN è stata presentata all'E3 2011[13]. È prevista l'uscita anche su altre
piattaforme non ancora comunicate ufficialmente (probabilmente Android, Mac,
Linux e una console). Il videogioco è attualmente disponibile in cinque lingue
(inglese, italiano, francese, tedesco e spagnolo) e su Pc, Atom NetBook e iPad
è possibile giocare fino a 8 giocatori (sulle altre piattaforme solo fino a 5
anche se prevedono la modalità Pass-Play per permettere a più persone di
giocare in locale) e con gli aggiornamenti avvenuti sulle varie piattaforme
fra ottobre e novembre 2011 include anche le carte giocabili dell'espansione
"Dodge City", obiettivi, un pacchetto di personaggi sbloccabili e soprattutto
la giocabilità online "MultiCross", ossia la possibilità di giocare on-line
fra le varie piattaforme (attualmente sono escluse dal Multi-Cross le versioni
Symbian^3 e Bada) in modo del tutto invisibile per il giocatore.
L'aggiornamento alla versione MultiCross per tutte le piattaforme per cui
viene distribuito è gratuito, così come l'utilizzo del servizio di gioco
online. Come si legge nelle FAQ del gioco, la politica di distribuzione delle
espansioni sarà diversa da quella del gioco cartaceo: infatti, le carte
giocabili di Dodge City sono incluse gratuitamente nell'aggiornamento
MultiCross, mentre i personaggi sono stati riorganizzati in pacchetti-
espansione più piccoli. Il primo pacchetto espansione di personaggi, incluso
gratuitamente nell'aggiornamento MultiCross è denominato "Scavanger Pack" e
include Greg Digger, Herb Hunter e Vulture Sam[14]. Il secondo pacchetto di
espansione è uscito (gratuitamente) durante le vacanze natalizie 2011 sulle
varie piattaforme su cui è già presente il Multi-Cross; contiene un tavolo
speciale e il personaggio Claus The Saint. Questi personaggi (e il tavolo
natalizio speciale) sono sbloccabili attraverso il conseguimento di
particolari obiettivi.

Inoltre, in occasione dei 150 dell'Unità d'Italia e della festa d'Indipendenza
Americana sono state distribuite due versioni speciali lite del gioco (solo
tramite AppStore) con dei personaggi speciali ma senza abilità (è presente
solo la modalità facile e non è possibile il multi-player online).

Nell'ottobre 2012 è stato pubblicato un nuovo gioco, _Samurai Sword_, basato
sulle meccaniche di BANG! è ambientato nel Giappone medievale. _Samurai Sword_
presenta alcune novità; l'innovazione principale è l'assenza di eliminazione:
grazie al sistema dei "punti onore" i giocatori partecipano fino al termine
della partita. Sempre nella linea BANG! Game System, a ottobre 2013, è stato
pubblicato _BANG! The Dice Game_ , un gioco di dadi che sfrutta il sistema di
gioco di BANG!, dando al gioco un ritmo veloce e serrato. Nell'ottobre 2015 si
aggiunge un nuovo gioco alla linea: _Bang! The Duel_ , un gioco pensato per
due giocatori e viene presentato _Bang! The Walking Dead_ , il gioco classico
ambientato però nel mondo degli zombie del famoso fumetto The Walking Dead.
Fra il 2016 e il 2017 vengono create le espansioni per BANG! The Dice Game
_(BANG! Old Saloon)_ e per BANG! The Duel (dove vengono aggiunte le plance per
il gioco base). Inoltre in occasione del decimo anniversario viene creata
un'edizione speciale limitata che contiene le solite espansioni in aggiunta
all'espansione del decimo anniversario. Inoltre esiste una versione di BANG
che contiene solo pallottole e plance. Inoltre vi è un'edizione che contiene
varie carte personalizzabili per il gioco.

Altri progetti

