_**Wither**_ è il terzo EP del gruppo musicale statunitense Dream Theater,
pubblicato il 14 settembre 2009 dalla Roadrunner Records.[1]

Si tratta dell'ultima pubblicazione con il batterista Mike Portnoy (se si
esclude il brano del 2010 _Raw Dog_ , incluso nell'EP _God of War: Blood&
Metal_), il quale ha abbandonato il gruppo nel mese di settembre 2010. Inoltre
è anche l'unica pubblicazione in studio a non figurare il simbolo dei Majesty
sulla copertina.

Il videoclip di _Wither_ è stato pubblicato il 17 novembre sul sito della
Roadrunner Records e mostra spezzoni tratti dai backstage, concerti e
soundcheck delle tappe francesi, inglesi e olandesi tenute dai Dream Theater
nel corso del Progressive Nation Tour.[2]

