**Andrej Nikolaevič Kolmogorov** (in russo: Андре́й Никола́евич Колмого́ров?;
[ʌndˈrʲɛj nʲɪkʌˈlajɪvɪʧ kəlmʌˈgorəf]; Tambov, 25 aprile 1903 – Mosca, 20
ottobre 1987) è stato un matematico sovietico.

Tra i più importanti e influenti matematici del XX secolo, compì importanti
progressi in diversi campi accademici, tra cui la teoria delle probabilità, la
topologia, la logica intuizionista, la turbolenza, la meccanica classica e la
complessità computazionale. A dispetto della considerevole importanza della
sua Scuola matematica per lo sforzo bellico durante la seconda guerra
mondiale, fu uno dei matematici sovietici esclusi dalla ricerca scientifica in
ambito militare, forse a causa[ _senza fonte_ ] della sua omosessualità;
infatti dal 1929 ebbe a dividere una casa col matematico e compagno di una
vita Pavel Aleksandrov[1].

Si devono a lui l'introduzione della definizione di insieme limitato e gli
assiomi del calcolo probabilistico[2].

Nato da genitori non sposati, fu sua zia Vera Jakovlena ad occuparsi della sua
educazione, dato che la madre morì tragicamente durante il parto. Cresciuto a
Tunošna, nel 1920 entrò nell'Università di Mosca dove non si occupò solo di
matematica, ma anche di metallurgia e storia della Russia.

Nel 1922 trovò una serie di Fourier che diverge quasi ovunque, che gli valse
la fama nel mondo. Nel 1925 conseguì la laurea e, iniziate le ricerche sotto
la supervisione di Luzin, pubblicò 8 articoli tra cui quello che diverrà la
pietra miliare del calcolo delle probabilità. Nel 1929 completò il suo
dottorato con ben 18 pubblicazioni. Eseguì una serie di studi sulle catene di
Markov e nel 1931 divenne professore a Berlino[2].

Nello stesso anno pubblicò gli importanti risultati sull'equazione
retrospettiva e sull'equazione prospettica.[3] Nel 1933 pubblicò _Concetti
fondamentali del Calcolo delle Probabilità_ , sviluppando la ricerca che era
ormai cristallizzata sul dibattito fra quanti consideravano la probabilità
come limiti di frequenze relative (cfr. impostazione frequentista) e quanti
cercavano un fondamento logico della stessa. La sua impostazione assiomatica
si mostrava adeguata a prescindere dall'adesione a una o all'altra scuola di
pensiero. Questi risultati gli valsero una cattedra a Mosca (1938) e
l'accoglimento a membro dell'Accademia delle Scienze dell'URSS (1939). Ottenne
il Premio Lenin nel 1941 e l'Ordine di Lenin in ben 6 occasioni.

Di interesse - sempre negli anni trenta \- sono i suoi studi sulle relazioni
tra matematica classica e intuizionismo di cui fu precursore[2].

Dopo il secondo conflitto mondiale si dedicò alla teoria dell'informazione. In
particolare si occupò dell'interpretazione di un segnale in presenza di
interferenze disturbatrici.

Kolmogorov ottenne nel 1962 il Premio Balzan e la laurea ad honorem in molte
università (Parigi, Varsavia, Stoccolma). Nel 1987 fu insignito del Premio
Lobačevskij. Morì lo stesso anno il 20 ottobre a Mosca.

Kolmogorov definì tre assiomi:

A partire da questi tre assiomi, sono stati in seguito formulati vari teoremi
e varie leggi che costituiscono la base della moderna teoria della
probabilità. Per i suoi risultati Kolmogorov è anche noto come il padre del
calcolo delle probabilità.

Se:  ∑ i = 1 ∞ σ i 2 i 2 < ∞ {\displaystyle \sum _{i=1}^{\infty }{\frac
{\sigma _{i}^{2}}{i^{2}}}\;<\infty } ![{\\displaystyle \\sum _{i=1}^{\\infty
}{\\frac {\\sigma _{i}^{2}}{i^{2}}}\\;<\\infty
}](https://wikimedia.org/api/rest_v1/media/math/render/svg/fbbe8c497e91ddaf73de39f949bf11c6127a6adc)
la successione  { X ¯ n − μ ¯ n } {\displaystyle \left\\{{\bar {X}}_{n}-{\bar
{\mu }}_{n}\right\\}} ![{\\displaystyle \\left\\{{\\bar {X}}_{n}-{\\bar {\\mu
}}_{n}\\right\\}}](https://wikimedia.org/api/rest_v1/media/math/render/svg/06a1cc6fe0364f086888691e5d8dc77e2bf73879)
soddisfa la legge forte dei grandi numeri.

Altri progetti

