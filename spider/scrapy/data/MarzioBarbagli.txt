**Marzio Barbagli** (Montevarchi, 16 giugno 1938) è un sociologo e accademico
italiano. Professore emerito di sociologia dell'Università di Bologna, nel
corso della sua carriera ha scritto numerosi saggi.

Si è formato presso la facoltà di Scienze Politiche dell'Università di
Firenze, dove si è laureato il 25 febbraio 1965, discutendo una tesi di
sociologia. Dopo la laurea ha lavorato per Garzanti come traduttore di opere
di lingua tedesca.

Ha diretto l'Istituto di ricerca Carlo Cattaneo di Bologna dal 1968 al 1970,
con cui tutt'oggi collabora. Negli anni successivi, dal 1969 al 1970 è stato
chiamato ad insegnare sociologia dell'industria all'Università di Urbino. Dal
1970 al 1975 ha avuto la docenza presso l'Università di Bologna. Nel 1975 è
divenuto professore ordinario. Ha quindi insegnato storia del pensiero
sociologico all'Università di Trento fino al 1979. Torna a all'Università di
Bologna nel 1979 divenendo ordinario di sociologia dell'Università di Bologna.
Lo stesso anno l'editore Zanichelli gli affida la direzione della collana di
sociologia. È divenuto professore emerito dal 2012.

Altri progetti

