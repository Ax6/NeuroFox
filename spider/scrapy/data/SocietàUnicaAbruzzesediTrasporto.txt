**Società Unica Abruzzese di Trasporto S.p.A.** è una società per azioni, il
cui unico socio è la regione Abruzzo, con direzione generale a Pescara e sede
legale a Chieti. Gestisce il trasporto pubblico urbano, suburbano, interurbano
e ferroviario dell'Abruzzo. È nata dalla fusione di due aziende di trasporto
pubbliche operanti in Abruzzo, ARPA, e GTM, ed acquisendo il 100% della
proprietà della Sangritana, l'azienda regionale di trasporto ferroviario[3].

Il marchio impiegato per lo svolgimento dei servizi di trasporto su gomma è
**TUA** , acronimo di **Trasporto Unico Abruzzese**.

TUA nasce ufficialmente il 7 giugno 2015[4][5] e diviene operativa dal
successivo 2 luglio. Eredita un parco vetture di circa 870 automezzi, aventi
un'età media di 13 anni e dislocati su tutto il territorio regionale. Il
bilancio dell'anno 2015[6] si è chiuso in perdita per circa 12 milioni di
euro.

Il valore della produzione annuale è di 142.100.000 euro, di cui circa
35.000.000 provenienti dalla vendita di titoli di viaggio.

La sede legale è ubicata a Chieti, in via Asinio Herio n.75, nella precedente
sede dell'ARPA, dove vi ha sede anche la partecipata Sistema Srl, che gestisce
il sistema di tariffazione "UnicO" nell'ambito dell'Area Metropolitana Chieti-
Pescara.

La direzione generale si trova invece a Pescara, in via San Luigi Orione n.4,
nella precedente sede della GTM.

Le unità di produzione dell'azienda sono ubicate a Pescara (Area
Metropolitana), L'Aquila, Teramo, Lanciano, Avezzano, Sulmona e Giulianova.

Il deposito ferroviario di Sangritana ha sede a Lanciano in località Torre
della Madonna.

Attualmente l'azienda ha in carico i seguenti servizi:

Altri progetti

