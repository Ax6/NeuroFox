I **Producers Guild of America Awards** sono un evento celebrativo che premia
i migliori membri dello staff di produzione dei film e della televisione.
L'evento è stato istituito dalla Producers Guild of America nel 1990, sotto la
supervisione e il supporto del presidente Leonard B. Stern.

La prima edizione si tenne nel 1990 per i film e le produzioni televisive del
1989 sotto il nome di _**Golden Laurel Awards**_. Durante questa edizione
venne assegnato il primo premio per la miglior produzione di un lungometraggio
cinematografico dell'anno ai produttori Richard D. Zanuck e Lili Fini Zanuck
per il film _A spasso con Daisy_.

Nel 2002 l'evento viene ribattezzato con il nome di “Producers Guild of
America Awards” e vengono introdotti i premi _Stanley Kramer_ , assegnato ai
film che "gettano luce sulle problematiche sociali provocatorie", e _Vanguard_
che premia i film di miglior successo nei nuovi media e nella tecnologia.

Secondo le direttive[2] della PGA, le premiazioni riguardano solamente i
membri dello staff di produzione, a seconda della categoria:

