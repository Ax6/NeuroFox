Il **Grande Giubileo del 2000** è stato un evento nella Chiesa cattolica; come
altri precedenti anni di Giubileo, è stata una celebrazione della pietà di Dio
e del perdono dei peccati. La maggiore innovazione in questo Giubileo è stata
l'aggiunta di molti _Giubilei particolari_ per vari gruppi di persone ed è
stato celebrato simultaneamente a Roma, in Terra Santa e in molte altre parti
del mondo.

I preparativi per il Grande Giubileo sono iniziati quando papa Giovanni Paolo
II ha emesso la sua lettera apostolica _Tertio Millennio Adveniente_ (dal
latino: "All'approssimarsi del Terzo Millennio") il 10 novembre 1994.

Nella lettera, egli invitava la Chiesa a iniziare un periodo di tre anni di
intensi preparativi per la celebrazione del terzo millennio cristiano.

Ciascun anno è stato accompagnato da una speciale preghiera di affidamento
alla Beata Vergine Maria.

La convocazione formale dell'anno santo è arrivata attraverso la bolla papale
di indicazione, _Incarnationis Mysterium_ (dal latino: Mistero
dell'Incarnazione), il 29 novembre 1998.

Nella bolla, il papa indicava il suo desiderio di guidare la Chiesa dentro il
Grande Giubileo sin dall'inizio del suo pontificato.

Spiegava come questo Giubileo sarebbe stato una possibilità di aprire nuovi
orizzonti alla predicazione del Regno di Dio. Comunque, sarebbe stato anche un
tempo di penitenza, sia per gli individui che per la Chiesa intera. Inoltre,
ha insistito sul carattere ecumenico di questo evento che coinvolgeva cioè non
solo i cattolici ma tutti i cristiani e il mondo intero.

Le varie chiese e basiliche di Roma hanno approfittato del giubileo per
eseguire lunghe e necessarie riparazioni.

La facciata della basilica di San Pietro in Vaticano ha avuto l'impalcatura
per mesi per rimuovere accuratamente la sporcizia di secoli.

La Santa Sede ha disposto anche la costruzione di un imponente parcheggio
coperto sotto il colle del Gianicolo, al fine di ospitare tutti gli autobus
previsti in arrivo.

La costruzione del parcheggio è stata bloccata per qualche tempo in seguito
alla scoperta di mosaici risalenti al periodo imperiale in sale sconosciute
fino ad allora localizzate sotto il colle. Questi mosaici sono stati tutti
trasferiti in modo da permettere il completamento del parcheggio in tempo per
il giubileo.

L'inno ufficiale del Grande Giubileo del 2000 fu il brano _Gloria a te Cristo
Gesù_ , composto da Jean-Paul Lécot e presentato per la prima volta al
pubblico da Andrea Bocelli.

Il logo del Giubileo venne selezionato nel 1996 tramite un concorso pubblico:
vinse la proposta di Emanuela Rocchi, classe 1974, romana, all'epoca allieva
della Scuola dell'Arte della medaglia dell'Istituto Poligrafico e Zecca dello
Stato. Il simbolo presenta cinque colombe policrome stilizzate e unite in una
figura unica (rappresentazione dei cinque continenti terrestri), sovrapposte a
una croce anch'essa policroma (che idealmente "sostiene" le colombe) e ad un
cerchio azzurro (rappresentazione dell'universo); attorno a tale emblema è
riportato il motto dell'anno giubilare ( _Christus heri, hodie, semper_ ,
ovvero "Cristo ieri, oggi, sempre") e, all'esterno dell'insieme, la scritta
_Iubilaeum A.D. 2000_[1].

L'imponente manto tessuto, indossato da Sua Santità Giovanni Paolo II per
l'apertura della Porta Santa in occasione del grande Giubileo del 2000, in
colori smaglianti (grazie all'uso del lurex) realizzato a Prato è esposto al
Museo del Tessuto.

Alla bolla di indicazione ha fatto seguito un documento dal penitenziere
apostolico che indicava le condizioni per ricevere l'indulgenza del Giubileo.

Con molto riguardo, queste condizioni sono state largamente semplificate
rispetto agli anni precedenti.

Le normali condizioni di confessione, eucaristia, preghiera per il papa e
rinuncia all'attaccamento al peccato sono rimaste invariate, ma a differenza
dei precedenti giubilei, era necessario visitare solo una singola chiesa in un
singolo giorno.

L'indulgenza poteva essere ottenuta a Roma visitando una della quattro
basiliche patriarcali, la Basilica di San Pietro, San Giovanni Laterano, San
Paolo fuori le mura o Santa Maria Maggiore, come pure visitando il Santuario
della Madonna del Divino Amore, la Basilica di San Lorenzo fuori le mura o le
catacombe cristiane di Roma.

Durante la visita, il pellegrino doveva prendere parte alla celebrazione
eucaristica o trascorrere mezz'ora in adorazione eucaristica.

L'indulgenza si poteva ottenere anche in Terra Santa visitando la Basilica del
Santo Sepolcro a Gerusalemme, la Chiesa della Natività a Betlemme, o la Chiesa
dell'Annunciazione a Nazaret.

Inoltre, il giubileo è stato esteso a tutte le diocesi del mondo.

Una visita alla cattedrale, chiesa o un altro santuario indicato dal vescovo
sarebbe stata sufficiente per ottenere l'indulgenza del Giubileo.

Suore e frati di clausura potevano ottenere l'indulgenza presso le loro
cappelle.

Infine, l'indulgenza poteva essere ottenuta attraverso il sacrificio personale
o opere di carità.

Furono specificatamente citati come sacrifici, smettere di fumare o bere
alcool per almeno un giorno o fare una donazione per aiutare il povero.

I Giubilei particolari hanno caratterizzato ciascuna settimana dell'anno 2000.
C'erano speciali servizi di Vespri tenuti ogni giorno presso la Basilica di
San Pietro, spesso con la partecipazione del papa. Quasi ciascuna domenica era
dedicata a una speciale celebrazione di alcuni settori della società. (Vedi la
lista alla fine di questo articolo).

Alcuni eventi dell'anno del Giubileo sono stati comunque visti come
particolarmente significativi.

Il Papa ha dato inizio al Giubileo con l'apertura della porta santa della
basilica di San Pietro qualche istante prima della Messa di Mezzanotte il 24
dicembre 1999. La maggior parte del tempo, le porte sante delle basiliche
patriarcali sono chiuse ermeticamente. In occasione dell'anno del Giubileo, il
Papa apre le porte come simbolo di apertura delle porte della grazia. I
pellegrini che visitano le basiliche per ottenere l'indulgenza del Giubileo
entrano nelle basiliche attraverso queste porte speciali. Per la maggior parte
dell'anno del Giubileo, si sono formate lunghe file per entrare attraverso la
porta.

Giovanni Paolo II ha semplificato in modo considerevole il rito di apertura
rispetto ai precedenti giubilei. Dopo una serie di preghiere e inni, il papa
ha spinto con le sue mani le porte mentre esse venivano tirate dall'interno
dagli assistenti e si è poi inginocchiato sulla soglia della basilica e ha
pregato impugnando il suo argenteo crocifisso papale

La porta santa di San Giovanni Laterano è stata aperta dal Papa il giorno
seguente e quella di Santa Maria Maggiore il 1º gennaio 2000.

La quarta porta santa, quella di S. Paolo fuori le Mura, non è stata aperta
fino al 18 gennaio 2000, per inaugurare la settimana di preghiera per l'Unità
dei Cristiani. Per la celebrazione, il Papa ha programmato un servizio
ecumenico, invitando a prendervi parte capi di tutte le religioni cristiane.
Ventidue capi cristiani hanno accettato l'invito, insieme con i rappresentanti
del Concilio Mondiale delle Chiese, che rappresenta 337 denominazioni.

L'apertura della porta è stata eseguita simultaneamente dal Papa, dal
Metropolitano Atanasio, rappresentante del Patriarca Ecumenicale, e George
Carey, Arcivescovo di Canterbury. Tutti e tre si sono inginocchiati sulla
soglia della Basilica, uniti in preghiera. La liturgia del giorno includeva
letture dalla Bibbia, del martire luterano Dietrich Bonhoeffer e del teologo
russo Georges Florovsky.

Papa Giovanni Paolo II abbraccia un crocifisso durante le cerimonie della
Giornata del Perdono, 12 marzo 2000.

Una cerimonia particolarmente significativa del Giubileo, chiamata la
“Giornata del Perdono”, si è svolta il 12 marzo 2000, la prima domenica di
Quaresima. Qui il Papa ha supplicato il perdono da Dio per i peccati commessi
dai membri della Chiesa.

Sette prelati della Curia hanno letto alcune speciali preghiere chiedendo il
perdono in ambiti specifici.

Questo _mea culpa_ della Chiesa è stato ampiamente accolto favorevolmente,
eccetto che da alcuni membri tradizionalisti della Chiesa cattolica per i
quali la richiesta di perdono sarebbe stata eccessiva danneggiando la dottrina
secondo la quale la Chiesa è santa[ _non chiaro_ ]. Il Papa, più tardi, alla
preghiera dell' _Angelus_ , ha indicato che tale cerimonia era necessaria:

«L'Anno Santo è un tempo per la purificazione: la Chiesa è Santa perché Cristo
è il suo Capo e Sposo, lo Spirito è la sua anima vivificante e la Beata
Vergine e i santi sono la sua più autentica espressione. Comunque, i bambini
della Chiesa conoscono la realtà del peccato, la cui ombra si riflette in lei,
oscurando la sua bellezza. Pertanto la Chiesa non cessa di implorare il
perdono di Dio per i peccati dei suoi membri.»

Dal 21 marzo al 26 marzo del 2000, il Papa ha realizzato un sogno da lungo
tempo atteso: compiere un personale pellegrinaggio nella Terra Santa. Questo è
stato il suo unico viaggio fuori dall'Italia durante il Grande Giubileo. Il
Papa ha visitato la Giordania, Israele e le terre rimaste all'Autorità
Nazionale Palestinese. Due avvenimenti particolarmente importanti di quella
visita sono stati la sua preghiera al Muro del Pianto dove ha posto, in una
fessura del muro, una copia della preghiera di perdono per i peccati commessi
contro gli Ebrei, e la sua celebrazione della Messa nel Cenacolo a
Gerusalemme.

Il Cenacolo era stato chiuso a papa Paolo VI quando visitò Gerusalemme nel
1964 perché lo stesso luogo è venerato nel giudaismo in quanto luogo di
sepoltura del re David. A papa Giovanni Paolo II è stato permesso di celebrare
in questo luogo altamente santo della Cristianità dove ha predicato sulle
parole: _Cristo èmorto, Cristo è risorto, Cristo tornerà_. Dopo la visita, il
governo israeliano ha disposto il trasferimento del possesso del cenacolo alla
Chiesa Cattolica in cambio di Santa Maria Blanca, una sinagoga di Toledo,
Spagna, che era stata convertita in una chiesa.

La XV Giornata Mondiale della Gioventù è stata un evento estremamente
partecipato. Si stima che circa due milioni di giovani abbiano partecipato
alla Messa di chiusura. Le metropolitane romane erano piene di giovani da
tutto il mondo che cantavano. L'area intorno al Circo Massimo è stata
trasformata in una grande area per le confessioni. C'erano sempre lunghe file
verso questi confessionali e la maggior parte dei sacerdoti a Roma hanno
trascorso diverse ore in questo luogo.

L'evento è culminato con la messa del 20 agosto 2000 tenutasi in un grande
campo appartenente all'Università Tor Vergata di Roma dove una grande croce in
ferro ricorda l'evento.

Si tiene domenica 29 ottobre allo stadio Olimpico di Roma. Momento clou della
giornata la partita di calcio tra la Nazionale di calcio italiana, allora
guidata da Giovanni Trapattoni, e una selezione di campioni stranieri della
Serie A guidata da Sven-Göran Eriksson e Fabio Capello, allenatori
rispettivamente di Lazio e Roma. Significativa la convocazione di Roberto
Baggio. La partita si concluderà dopo 45 minuti con un punteggio di 0 a 0.

Formazione della nazionale italiana: Abbiati, Buffon, Toldo, Adani, Bertotto,
Cannavaro, Ferrara, Iuliano, Maldini, Negro, Nesta, Pancaro, Albertini,
Ambrosini, Baronio, Coco, Conte, Di Biagio, Di Livio, Fiore, Gattuso,
Pessotto, R. Baggio, Del Piero, Delvecchio, Montella, Inzaghi, Totti, Zola,
Commissario Tecnico: Trapattoni

Il Giubileo si è chiuso il 6 gennaio 2001 con la Messa dell'Epifania. La notte
precedente, la Basilica di San Pietro è rimasta aperta fino a che l'ultimo
pellegrino è passato attraverso la porta santa. Ciò è accaduto verso le 3.00
di mattina del 6 gennaio.

Dopo aver chiuso solennemente la porta santa, il Papa ha celebrato la messa di
fronte alla basilica di fronte a circa 100.000 persone presenti in Piazza San
Pietro. Per l'occasione il Papa ha firmato la sua Lettera Apostolica _Novo
Millennio Ineunte_ ("All'entrare al nuovo Millennio"), nella quale delinea i
suoi piani per la Chiesa del XXI secolo.

La proposta di celebrare l'anno 2000 era stata accolta molto bene anche dagli
altri cristiani. In precedenza, il Vaticano aveva ricevuto una delusione in
quanto i Valdesi, la sola vasta religione protestante in Italia, avevano
rifiutato di partecipare a causa della loro disputa sull'indulgenza del
Giubileo. Nonostante ciò, anche molti cristiani non cattolici hanno celebrato
questo anno in un modo speciale.

Ci sono stati anche vari sforzi speciali in questo anno per portare luce sui
temi sociali. Considerando che i Giubilei biblici comportavano il condono dei
debiti, il cantante rock Bono (U2) ha organizzato un gruppo per aumentare la
consapevolezza sul fatto che vi sono nazioni in via di sviluppo soffocate da
un debito estero che probabilmente non riusciranno a restituire. Con la
benedizione del Papa, hanno cercato di convincere governanti e banche
internazionali a cancellare tali debiti durante l'anno del Giubileo. Tale
obiettivo di sensibilizzazione portò, nel 2002 a fondare l'ONG Data.

Il gruppo italiano _Nessuno tocchi Caino_ ha colto l'occasione del Giubileo
per chiedere la fine della pena capitale nel mondo. Ogni volta che un Paese ha
scelto di commutare una sentenza di morte o abolire la pena capitale, il
gruppo illuminava il Colosseo romano per vari giorni.

Il Papa ha chiesto anche una moratoria sulle esecuzioni e, se possibile,
l'abolizione della pratica.

Il 9 luglio 2000, il Papa ha visitato il carcere di Regina Coeli a Roma.

RAI e Agenzia Romana per il Giubileo producono il film _Eterne le strade di
Roma attraverso i deserti_ di Filippo Porcelli. Il film, interamente
realizzato con materiali di repertorio, è presentato alla 55ª Mostra del
Cinema di Venezia ed è proiettato per tutto il 2000 nei Centri di Accoglienza
dei pellegrini a Roma.

