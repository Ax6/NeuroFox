**Claudia Durastanti** (Brooklyn, 8 giugno 1984) è una scrittrice italiana.

Ha esordito nel 2010 con il romanzo _Un giorno verrò a lanciare sassi alla tua
finestra_ vincendo il Premio Mondello Giovani, il Premio Castiglioncello Opera
Prima ed arrivando in finale al Premio John Fante[1].

Traduttrice presso Marsilio e minimum fax, ha in seguito pubblicato i romanzi
_A Chloe, per le ragioni sbagliate_ nel 2013 e tre anni dopo _Cleopatra va in
prigione_ che sviluppa un suo racconto precedentemente contenuto
nell'antologia _L'età della febbre_[2], dedicata ai migliori under-40 della
scena letteraria italiana.

Nel 2019 ha dato alle stampe il memoir famigliare dedicato alla figura materna
_La straniera_[3] entrando nella cinquina finale del Premio Strega 2019[4] e
vincendo il _Premio Strega Off_[5] e il Premio Pozzale Luigi Russo[6]. Sempre
con _La straniera_ è finalista al Premio Alassio Centolibri e al Premio
Viareggio [7][8]

