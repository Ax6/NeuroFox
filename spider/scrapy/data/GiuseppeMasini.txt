**Giuseppe Masini** (Pisa, 1º agosto 1916) è un regista e sceneggiatore
italiano.

Dopo essersi laureato in giurisprudenza, frequentò l'Accademia d'arte
drammatica di Firenze prima di intraprendere la carriera militare arrivando al
grado di generale d'aviazione.

Al cinema debuttò come assistente di Giovacchino Forzano e Luigi Chiarini.
Diresse diversi documentari e mediometraggi per le forze armate. Nel 1952
diresse il suo primo film a soggetto, _L'ingiusta condanna_ con Rossano
Brazzi, e fino al 1961 ne diresse altri tre.

Negli anni sessanta si dedicò alla sceneggiatura, soprattutto con Riccardo
Freda, e alla direzione della produzione di molte opere dirette da Antonio
Margheriti. Rientrato alla carriera militare, nel 1992 diresse una serie di
telefilm didattici, _I giorni della grande sfida_ dedicata alla storia
dell'aeronautica.

