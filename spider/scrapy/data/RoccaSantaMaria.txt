**Rocca Santa Maria** è un comune italiano di 506 abitanti della provincia di
Teramo in Abruzzo.

Il suo nome deriverebbe dalla scomparsa torre posta nei pressi della villa di
Riano, che insieme al territorio fu tradizionalmente feudo, insieme a Bisegno,
del Vescovo _Aprutino_. Nel Medioevo Rocca ebbe importanza come castello
fortificato, di cui ci sono resti in località Castello. Il toponimo per la
prima volta compare in un documento angioino del 1273.

Nei suoi pressi nasce il fiume Vezzola, affluente sinistro del fiume Tordino.
Il Comune si compone di diverse frazioni, collocate a distante tra loro, il
che contribuisce a rendere dispendioso uno sviluppo adeguato dei servizi
pubblici, queste sono Rocca con sede amministrativa, Ceppo, Fioli, Alvelli,
Paranesi, Alvelli, Cona Faiete e Macchia Santa Cecilia. Sorge sul territorio
delle antiche "università" di Agrarie, Rocca Santa Maria/Rocca Bisegna e Terra
Morricana; le frazioni di Cona Faiete, Pomarolo, Serra e San Biagio
appartenevano, con Macchia Santa Cecilia, a Bisegna. La prima documentazione
di queste ville è data dal catasto del 1753, in quanto tutti i documenti
anteriori sono andati distrutti da incendi. Nel 1670 a seguito dell'editto del
Preside Zunica contro il brigantaggio (di cui si ricorda Marco Sciarra di
Rocca Santa Maria, che rapì anche il poeta Torquato Tasso, e che assalì la
città del Vasto), i briganti stessi attaccarono le ville di Rocca, bruciando
gli edifici.

Lo storico Niccola Palma di Teramo descrive le università agrarie di Rocca
Santa Maria e Rocca Bisegna, ipotizzando le loro origini italiche addirittura
prima del potere di Roma, poiché esiste un monumento in Sant'Omero (TE) che
comproverebbe tale ragionamento, risalente all'anno 637 dalla fondazione
dell'Urbe, sotto il consolato di Metello, della strada Cecilia Metella, che
riporta il toponimo di un villaggio esistente dove oggi sorge il centro di
Rocca.

Questo comune appartenne sempre al Contado Aprutino di Teramo quando a
divisione amministrativa, e anche dopo la riformulazione amministrativa
francese del 1816, Rocca entrò nel distretto di Teramo dell'Abruzzo Ulteriore
I, confinando ad ovest con le Marche. Anche con la costituzione delle
province, Rocca, è entrata nella provincia di Teramo.  
La sede amministrativa nella villa di Rocca Santa Maria, tra le ville di
Fustagnano e Belvedere, si compone di poche case, più la piazza con la moderna
sede amministrativa del Municipio. Necessiterebbe di sviluppo maggiore per
avere l'aspetto di un comune con i servizi necessari per qualsiasi
organizzazione municipale.

Episodio di significativo valore patriottico durante la seconda guerra
mondiale.

Il 17 settembre 1943 un contingente di soldati italiani di stanza a Teramo,
guidati dal capitano Giovanni Lorenzini, decise di non consegnarsi ai
tedeschi, e si trasferì in località Ceppo nel comune teramano di Rocca Santa
Maria, a 30 km dal capoluogo. Trovarono antifascisti teramani, tra i quali i
fratelli Rodomonti e Armando Ammazzalorso, arrivati lì il 23. Nei giorni
seguenti giunsero altri soldati sbandati, ex prigionieri inglesi e slavi,
fuggiti dal campo di Tossicia, e si creò un drappello di insurrezionali
capitanati da Mario Capuani, con comando al capitano Ettore Bianco, già
protagonista di un episodio di resistenza contro i tedeschi. Il gruppo si
divise in tre parti, il partito d'Azione, quello Estero, e quello dei
Comunisti, comandati dall'avvocato Felice Mariano Franchi, dal tenente
colonnello Dushan Matiyasevic e dal tenente Francesco Di Marco. il 25
settembre un contingente di tedeschi si diresse verso il luogo di Bosco
Martese, la battaglia iniziò a mezzogiorno, durò circa 3 ore, i tedeschi
dovettero ritirarsi, con 50 morti, e 5 camion distrutti. Il Maggiore Hartmann
venne fatto prigionieri e passato per le armi, dopo il combattimento gli
insorti dispersero le piccole bande per continuare la lotta, ma i tedeschi
scatenarono immediatamente la rappresaglia contro i civili, giustiziando 5
prigionieri presi a Bosco Martese, e in seguito ammazzando dei carabinieri,
uccidendo anche Mario Capuani, che aveva avviato nella sua casa in segreto
l'organizzazione della rivolta.

Abitanti censiti[3]  

Acquaratola, Alvelli, Belvedere, Canili, Ceppo, Cesa, Castiglione, Ciarelli,
Colle, Cona Faiete, Faiete, Fioli, Fiume, Forno, Fustagnano, Licciano, Macchia
Santa Cecilia, Martese, Paranesi, Pomarolo, Riano, San Biagio, Serra,
Tavolero, Tevere.

Altri progetti

