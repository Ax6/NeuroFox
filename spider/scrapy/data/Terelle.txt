**Terelle** è un comune italiano di 360 abitanti della provincia di Frosinone
nel Lazio.

Nel territorio comunale si trova la vetta del Colle Abate a 919 m s.l.m.

Classificazione climatica: zona E, 2715 GR/G

Il centro abitato di **Terelle** nasce e cresce progressivamente attorno al
castello che Lando conte d'Aquino costruì a causa dello scontro in atto contro
Montecassino nei pressi della selva detta _Tyrella_ , sul versante orientale
del Monte Cairo. La data di fondazione più attendibile del castello è l'anno
1117.

Terelle è stato nel medioevo al centro di scontri, ma la pagina forse più
tragica nella sua storia fu la Seconda guerra mondiale. La popolazione dei
paesi vicini cercò scampo proprio qui, poi i bombardamenti devastarono il
centro. Oggi comunque si possono ancora ammirare il borgo medievale intorno
alla torre, ancora abitato.

Figlio di genitori originari di Terelle fu il filosofo e letterato Antonio
Tari, nato a Santa Maria Capua Vetere nel 1809 e morto a Napoli nel 1884.
Visse, operò ed insegnò a Napoli, amico di Silvio Spaventa e di Francesco De
Sanctis.

Terelle ospita a ridosso del centro storico un "monumentale" castagneto
secolare, vanto della comunità. Il castagno più longevo ha 800 anni e 12 metri
di circonferenza. Al di sopra dell'abitato vi è _la selva_ , un ampio faggeto
facilmente attraversabile grazie ai sentieri. Nei pressi del bosco vi sono i
pozzi in cui una volta gli abitanti attingevano l'acqua ed il _fosso della
neve_ , una cavità naturale. Questa, dopo che era stata riempita dalle nevi
invernali, veniva ricoperta con frasche e paglia, e forniva così ghiaccio per
la stagione calda. Dal rifugio _Le Casermette_ si raggiunge la vetta, alta
1669 m s.l.m., del Monte Cairo dal quale si domina un panorama amplissimo.

Abitanti censiti[2]  

La popolazione professa per la maggior parte la religione cattolica
nell'ambito della Diocesi di Sora-Cassino-Aquino-Pontecorvo

Nel 1927, a seguito del riordino delle circoscrizioni provinciali stabilito
dal regio decreto n. 1 del 2 gennaio 1927, per volontà del governo fascista,
quando venne istituita la provincia di Frosinone, Terelle passò dalla
provincia di Caserta a quella di Frosinone.

Altri progetti

