**Antonio Calabrò** (Patti, 22 aprile 1950) è un giornalista e saggista
italiano.

Antonio Calabrò vive e lavora a Milano. Attualmente è _Senior Advisor_ Cultura
di Pirelli & C. e direttore della Fondazione Pirelli. È vicepresidente di
Assolombarda (con deleghe per l’organizzazione, gli affari istituzionali e la
legalità), di Museimpresa e del Centro per la cultura d’impresa. È inoltre
consigliere d'amministrazione dell’Università Bicocca di Milano, di Nomisma,
dell'Orchestra Verdi, della Fondazione Teatro Parenti, del Touring Club e di
alcune altre società e fondazioni. È stato consigliere delegato
dell'HangarBicocca. Ha ricoperto l'incarico di direttore dell'agenzia di
Stampa Apcom e di editorialista economico di La 7. È stato direttore
editoriale del gruppo Il Sole 24 Ore e vice-direttore del quotidiano. Ha
lavorato a _La Repubblica_ , _Il Mondo_ e _L'Ora_ , ha collaborato con _Paese
Sera_ , _Panorama_ e _L'Europeo_ e ha diretto il settimanale _Lettera
Finanziaria_ e il mensile _Ventiquattro_. Insegna all'Università Bocconi
(corso di "Storia del giornalismo") e all'Università Cattolica di Milano (
_master_ in _Media Relation_ , insegnamento "Il contesto mediale"). Scrive di
libri su _Il Giorno_ , “Il Piccolo”, il “Giornale di Sicilia” e “La Nuova
Sardegna” e di cultura d'impresa su "Huffington Post Italia".

Altri progetti

