_**Andra**_ è una commedia scritta tra il 1517 e il 1520 da Niccolò
Machiavelli, ispiratosi al modello di Publio Terenzio Afro il quale a suo
volta si era rifatto da un originale del greco Menandro. La commedia, mai
rappresentata quando Machiavelli era ancora in vita, trae spunto dalla trama
di quella di Terenzio, tranne alcuni particolari aggiunti da Machiavelli per
adattarla alle esigenze del pubblico fiorentino del 1500, in pieno
Rinascimento.

Con grande desiderio del padre e dell'amico Cremete, Panfilo deve sposarsi con
Miside, ma questi ha una relazione segreta con un'altra di nome Lesbia la
quale è ritenuta sorella di Misis che aspetta un figlio. Simone, il padre di
Panfilo, scopre la relazione, dopo la morte della ragazza e si appresta ad
anticipare le nozze il più presto possibile. Tuttavia il fidanzato cornificato
della ragazza, fingendo di acconsentire anche lui alle nozze, ha un
ripensamento e minaccia di far abbattere una catastrofe sulla famiglia di
Simone.  
La matassa s'interseca ancora di più quando giunge un nuovo personaggio che
riconosce nella promessa sposa la figlia dell'amico Cremete, creduta dispersa
in un naufragio. Contro le aspettative di Simone, Panfilo sposa la sua amante,
mentre un suo amico di nome Carino si sposa Miside.

La Compagnia del Teatro Popolare ha portato in scena la commedia al Teatro
Olimpico di Vicenza (dall'8 settembre 1979), al Teatro Argentina di Roma
(dall'11 dicembre 1979)[1], al Piccolo Teatro di Milano (dall'11 febbraio
1980)[2], per la regia di Marco Bernardi, scene e costumi di Roberto Francia,
musiche di Giancarlo Chiaramello; interpreti: Aldo Reggiani (Davo), Piero Nuti
(Simo), Adriana Innocenti (Miside), Giulio Pizzirani (Panfilo).

