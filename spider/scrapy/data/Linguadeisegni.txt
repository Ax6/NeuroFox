La **lingua dei segni** è una lingua che veicola i propri significati
attraverso un sistema codificato di segni delle mani, espressioni del viso e
movimenti del corpo. È utilizzata dalle comunità dei segnanti a cui
appartengono in maggioranza persone sorde. È una comunicazione che contiene
aspetti verbali (i segni) e aspetti non verbali (le espressioni
sovrasegmentali di intonazione per esempio) come tutte le lingue parlate o dei
segni.

Nel 2017, l’ONU ha stabilito che, a partire dal 2018, il 23 settembre di ogni
anno venga festeggiata la Giornata internazionale delle lingue dei segni[2].

La comunicazione avviene producendo quelli che a un profano possono sembrare
dei gesti banali, quasi improvvisati, di espressività semantica limitata, ma
che sono in realtà precisi segni compiuti con una o entrambe le mani e hanno
un significato specifico, codificato e assodato, come avviene per le parole. A
ognuno di essi è assegnato un significato, o più significati. Le lingue dei
segni sfruttano il canale visivo-gestuale, perciò il messaggio viene espresso
con il corpo e percepito con la vista.

Le lingue dei segni sono afferenti alle comunità dei sordi sparse su tutto il
mondo: a diverse nazioni corrispondono diversi sistemi di segni, e quindi una
diversa lingua:

E così via. Esiste anche la proposta di una lingua internazionalmente valida,
il Signuno, basata sull'esperanto.

È da sottolineare poi che, al pari di quanto avviene con le lingue ordinarie,
le lingue dei segni possono presentare, all'interno dello stesso paese,
leggere varianti regionali e, in certi casi, perfino all'interno di una stessa
città tra circoli di diversi istituti come l'Ente Nazionale Sordi e delle sue
varianti dialettali e delle sue varianti nella città di Roma ad es. tra
l'istituto di V. Nomentana e lo Smaldone).

Dal punto di vista storico, purtroppo, ancora oggi non esiste una
documentazione, quale libri o dizionari oppure immagini o video, delle lingue
dei segni che sono scomparse o sconosciute, come la lingua dei segni di
Martha's Vineyard o la lingua dei segni rennellesse, la lingua dei segni
francese antica, la lingua dei segni antica Kent, la lingua dei segni del
Sandy River Valley[5] o della lingua dei segni henniker[5].

La comunicazione visiva dei sordi è nota sin dall'antichità, anche se le
notizie su quello che allora veniva chiamato linguaggio mimico o dei gesti
sono molto frammentarie. Il primo a descrivere nei suoi scritti in modo più
sistematico la lingua dei segni usata dai suoi studenti sordi è l'educatore e
fondatore della Scuola di Parigi per sordi, l'Abbé de L'Épée, che, nella
seconda metà del 1700, decide di utilizzare questa forma di comunicazione per
insegnare la lingua scritta e parlata aggiungendo dei segni da lui creati
corrispondenti ad elementi grammaticali e sintattici della lingua francese.

Sicard, successore di L'Épée, è stato un grande studioso della lingua dei
segni e in generale tra gli illuministi francesi, nello stesso periodo, si può
riscontrare un interesse per i diversi aspetti della comunicazione umana. Lo
statunitense Thomas Hopkins Gallaudet, affascinato dall'opera di Sicard, si
reca in Francia e dopo un anno di tirocinio presso l'istituto dei sordi di
Parigi, decide di ritornare in patria nel 1816. Nel viaggio di ritorno in nave
durato un anno impara la lingua dei segni francese (LSF) da un educatore sordo
dell'istituto che porta con sé, Laurent Clerc. Gallaudet ha portato negli
Stati Uniti la lingua dei segni francese, che si diffonde grazie alla nascita
di istituti per sordi, a partire dalla prima scuola a Hartford, nel
Connecticut. La LSF, combinandosi con dei segni allora in uso presso la
popolazione locale, ha dato origine alla lingua dei segni americana (ASL) e le
somiglianze tra le due lingue sono ancora oggi significative. Gallaudet è
famoso, inoltre, per aver fondato la prima università al mondo per sordi.

Anche in Italia esiste e viene usata una lingua dei segni tra i sordi:
esistono testimonianze al riguardo di educatori sordi della prima metà
dell'Ottocento. Ma il Congresso di Milano del 1880 e la svolta rigidamente
oralista che ad esso si accompagna impedisce che questa forma di comunicazione
abbia un'ampia diffusione soprattutto in ambito educativo: proibita nelle
classi si diffonde nei corridoi con un conseguente impoverimento linguistico e
una conseguente mancanza di consapevolezza che la lingua dei segni italiana
costituisca la lingua madre dei sordi, non inferiore alla lingua degli udenti.
In tutti i paesi, comunque, la lingua dei segni inizia ad essere studiata da
un punto di vista linguistico solo a partire dagli anni sessanta.  
William Stokoe, un ricercatore americano, fu il primo a dimostrare che questa
forma di comunicazione non è una semplice mimica, ma una vera lingua, con un
suo lessico e una sua grammatica, in grado di esprimere qualsiasi messaggio.

La lingua dei segni italiana è una vera lingua dal punto di vista sociologico,
in quanto espressione di una comunità: la comunità dei sordi italiani. È anche
una vera lingua con una sua struttura e sintassi: questa è spesso differente
dall'italiano ma può avere incredibili similitudini con altre lingue orali. I
verbi ad esempio non si coniugano in base al tempo, ma devono concordare sia
con il soggetto (come in italiano) sia con l'oggetto dell'azione, come avviene
in basco. Esistono forme pronominali numeriche per indicare "noi due, voi due"
(come il duale del greco antico) e addirittura "noi cinque, voi quattro, loro
tre". La concordanza di verbi, aggettivi e nomi non è basata sul genere
(maschile e femminile come in italiano) ma sulla posizione nello spazio in cui
il segno viene realizzato. Esistono diverse forme per il plurale "normale" e
il plurale distributivo, distinzione sconosciute alle lingue europee, ma note
in lingue oceaniche. Il tono della voce è sostituito dall'espressione del
viso: c'è un'espressione per le domande dirette («Vieni?», «studi
matematica?») una per domande complesse (« _quando_ vieni?», « _cosa_ studi?»,
« _Perché_ piangi?») una per gli imperativi («Vieni!», «Studia!») e altre per
indicare le frasi relative («il libro _che_ ho comprato, la ragazza _con cui_
parlavi»).

Il segno di ogni lingua dei segni può essere scomposto in 4 componenti
essenziali:

(ossia le quattro componenti manuali del segno)

e 3 componenti non manuali:

Di quest'ultimo elemento, le componenti orali, poiché rappresentate _solo
talvolta_ da labializzazione simile al parlato, si ritiene che non
appartengano propriamente alla lingua dei segni se non per aspetti secondari
laddove il segno sia identificabile e pienamente intelligibile grazie alle
altre componenti.

Si tratta dunque di un apporto delle lingue orali la cui influenza sulle
lingue dei segni si manifesta a causa di una educazione oppressiva che non
permise, e talvolta anche oggi non permette, l'uso naturale della lingua dei
segni ai sordi con evidenti finalità di 'integrazione' (forzata e a senso
unico): molti sordi ad esempio usano segnare il verbo in ultima posizione (es:
_bambino mamma lui-le-parla_ ) quando comunicano in Lis, tuttavia nelle
traduzioni televisive il verbo viene spesso messo in seconda posizione ad
imitazione dell'italiano.

Un altro evidente sintomo della pervicace ricerca di 'integrazione' è la
pseudo-lingua detta "Italiano Segnato", ovvero l'uso dei segni con struttura
grammaticale della lingua italiana oppure, ancora, il ricorso all'alfabeto
manuale (dattilologia) quando il segnante manchi, il cherema corrisponde al
fonema delle lingue parlate. Si può in questo caso parlare di coppie minime
facendo riferimento a due segni che differiscono soltanto di una delle
componenti essenziali. Alcune funzioni grammaticali vengono espletate dalle
espressioni facciali come ad esempio la forma interrogativa. È possibile,
tuttavia, con un solo segno che incorpora più elementi rappresentare intere
frasi o loro parti consistenti e significative; esistono perciò segni
particolari – come per esempio i cosiddetti classificatori – che svolgono più
funzioni.

È importante non far confusione tra termini apparentemente equivalenti come
"la lingua dei segni" e "il linguaggio dei segni". Questo perché il termine
"linguaggio", almeno secondo il De Mauro Paravia, indica genericamente la
capacità innata degli esseri umani di comunicare tra di loro in una (o più di
una) lingua, indipendentemente dal fatto che si usi la voce o il corpo per
veicolare tale lingua. Il termine "lingua" designa quindi un sottoinsieme ben
specifico dei vari "linguaggi".

  

Altri progetti

