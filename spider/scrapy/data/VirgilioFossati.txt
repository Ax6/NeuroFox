**Virgilio Fossati** (Milano, 12 settembre 1889[3][4] – Monfalcone, 29 giugno
1916) è stato un calciatore italiano, di ruolo centrocampista.

Fu il primo idolo dei tifosi della squadra meneghina, nonché il secondo
capitano del club;[5] in virtù di questo ruolo – non essendo delineata,
all'epoca, la figura dell'allenatore –, a lui spettavano le decisioni di
carattere tecnico e tattico.[6]

Anche suo fratello Giuseppe, nato a Milano nel 1894, giocò nell'Inter,
disputando 43 partite in tre anni.

Iniziò a giocare nella squadra del Minerva di Milano e nel 1908 passò
all'Inter. Con la società nerazzurra disputò 97 partite mettendo a segno 4
reti e vincendo il campionato del 1909-1910, due anni dopo la fondazione della
compagine interista. Ricoprì anche il ruolo di membro della Commissione
Tecnica che guidava la squadra nerazzurra.

Fossati fu anche il primo interista a vestire la maglia della Nazionale
italiana, venendo schierato come titolare nella partita che segna l'esordio
assoluto degli azzurri, il 15 maggio 1910 contro la Francia. Con la casacca
della Nazionale disputò 12 incontri segnando la prima rete proprio nella gara
d'esordio contro la Francia.

«Dopo aver svolto in tutte le fasi del combattimento attiva e audace opera si
offriva spontaneamente per rintracciare possibili varchi nel reticolato nemico
ed in tale ricerca cadeva colpito a morte incitando i soldati ad avere fiducia
nell'esito vittorioso dell'azione"»

La carriera di Fossati venne interrotta dalla prima guerra mondiale. Capitano
dell'esercito,[8] cadde al fronte nel giugno 1916 in combattimento a
Monfalcone con l’8º Reggimento di fanteria della Brigata Cuneo.[9]. Un fronte
al quale giunse da sottotenente, prima di essere nominato capitano alcuni mesi
dopo, ma dal quale non tornò più.[7] Vittima dell'esercito austriaco lungo il
confine nord-orientale. Il suo corpo non fu mai ritrovato.

Altri progetti

