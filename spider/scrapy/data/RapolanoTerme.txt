**Rapolano Terme** è un comune italiano di 5.338 abitanti della provincia di
Siena in Toscana. Il comune, conosciuto anticamente come **Rapolano** , ha
assunto la denominazione attuale solo nel 1949. È una località termale che
dispone di due stabilimenti: le Terme San Giovanni, immerse nella collina
senese, e le Terme Antica Querciolaia, vicine al centro abitato.

Nel centro storico, costruita vicino ad un pezzo di antiche mura, si trova la
porta dei Tintori: è stata costruita nel XIV secolo ed è il più antico
ingresso al paese.

Abitanti censiti[4]  

Secondo i dati ISTAT al 31 dicembre 2009 la popolazione straniera residente
era di 634 persone. Le nazionalità maggiormente rappresentate in base alla
loro percentuale sul totale della popolazione residente erano:

Il territorio comunale di Rapolano Terme comprende, oltre al capoluogo, cinque
frazioni:[1]

Tra le altre località notevoli del territorio di Rapolano Terme sono da
ricordare Campigliola, Castiglion Baroti, Ficaiole, Laticastelli, Montauto e
Selvapiana.

Rapolano Terme si trova vicina al raccordo autostradale Siena-Bettolle.

Per quanto riguarda il trasporto pubblico il paese dispone di una propria
stazione ferroviaria mentre il trasporto autobus è operato dalla società
consortile Siena Mobilità.

Di seguito è presentata una tabella relativa alle amministrazioni che si sono
succedute in questo comune.

Il GSD Rapolano Terme è la principale squadra calcistica del paese,
attualmente milita in terza categoria Toscana.

La società vanta due atleti che partendo da Rapolano hanno compiuto la scalata
fino alla serie A, Ubaldo Passalacqua, da cui prende il nome lo stadio
comunale, e Andrea Pistella. Un vero e proprio orgoglio che non tutti i paesi,
e non tutte le società possono permettersi.

Sono presenti due società di Calcio a 5 che militano nei campionati FIGC
regionali, l'IBS Le Crete che milita in serie C1 e il G.S.D.Real Calcetto
Rapolano che milita nel campionato di serie C2. L'IBS Le Crete, fondata nel
1999, nella stagione sportiva 2018/2019 ha centrato uno storico "Double"
vincendo per la prima volta sia la coppa che il campionato di categoria.
Entrambe giocano le loro partite interne nella piccola palestra comunale.

Sempre nella palestra comunale gioca le sue partite interne la squadra di
pallavolo, denominata Pallavolo Rapolano, che vanta un ottimo settore
giovanile e una notevole prima squadra femminile.

Altri progetti

