**Der Blaue Reiter** ( **Il cavaliere azzurro** o **Il cavaliere blu** ) fu un
gruppo di artisti formatosi a Monaco di Baviera nel 1911 e attivo fino al 1914
ovvero fino allo scoppio della prima guerra mondiale che ne causò la
dispersione. Fu il secondo in senso temporale dei due nuclei fondamentali
dell'espressionismo tedesco, dopo Die Brücke fondato a Dresda nel 1905. Il
gruppo non ebbe un vero e proprio manifesto, ma pubblicava un bollettino che
portava lo stesso nome del gruppo e che si caratterizzò sin dall'inizio in
senso cosmopolita e interdisciplinare. L'attivismo di Kandinskij e del suo
gruppo, lungi dal caratterizzarsi in senso politico (come era accaduto a Die
Brücke), si avvicinava piuttosto all'atteggiamento dei Fauves francesi, per un
fondamentale senso lirico e gioioso della vita.

Vasilij Kandinskij, Franz Marc, Paul Klee, August Macke, Alexej von Jawlensky,
Marianne von Werefkin ed altri fondarono il gruppo in risposta all'esclusione
da una mostra, da parte della _Neue Künstlervereinigung_ (Nuova Unione degli
Artisti, un altro gruppo di cui Kandinskij era membro), del quadro di
Kandinskij _Il giudizio universale_. Il gruppo, che non aveva un manifesto
esplicito, era centrato attorno a Kandinskij e Marc. Il nome, _Der Blaue
Reiter_ , ebbe origine dalla passione di Kandinskij per il colore blu e
dall'amore di Marc per i cavalli. Per Kandinskij, il blu è il colore della
spiritualità, più è scuro e più risveglia l'umano desiderio per l'eterno (si
veda il suo libro _On the Spiritual in Art_ , 1912). Kandinskij aveva inoltre
creato un'opera d'arte con lo stesso nome ( _Der Blaue Reiter_ ) nel 1903.

Nel 1911 e 1912 _Der Blaue Reiter_ organizzò delle mostre che fecero il giro
della Germania. Pubblicò inoltre un almanacco che presentava arte
contemporanea, primitiva e popolare insieme a dipinti di bambini. Nel 1913
espose nel primo Herbstsalon tedesco (salone d'autunno tedesco). Gli approcci
e scopi dei membri del gruppo variavano da artista ad artista; tuttavia tutti
cercavano di esprimere verità spirituali attraverso la loro arte. Credevano
nella promozione dell'arte moderna e nella relazione tra arte visuale e
musica, nelle associazioni spirituali e simboliche del colore e in uno
spontaneo ed intuitivo approccio alla pittura. I membri del gruppo si
interessarono all'arte medievale europea ed al primitivismo come pure al
panorama artistico contemporaneo e non figurativo in Francia. A seguito del
loro incontro con le idee cubiste e radiantiste, mossero verso l'astrazione.
Infine nel 1914 si sciolsero a causa dello scoppio della prima guerra mondiale
allorché Kandinskij fece ritorno in Russia.

Un'ampia collezione di opere del gruppo Der Blaue Reiter è esposta alla
Lenbachhaus a Monaco di Baviera, Germania.

Concepito inizialmente nel mese di giugno 1911, _Der Blaue Reiter Almanach_
venne pubblicato agli inizi del 1912, da Piper Verlag a Monaco di Baviera, in
un'edizione di 1100 pagine. L'11 maggio 1912 Franz Marc ricevette una prima
stampa. Il volume venne curato da Kandinskij e Marc, mentre i suoi costi
vennero presi a carico dall'industriale e collezionista d'arte Bernhard
Koehler, un parente di Macke. L'Almanacco conteneva le riproduzioni di oltre
140 opere d'arte e 14 articoli principali. Era stato programmato anche un
secondo volume, ma l'inizio della prima guerra mondiale ne impedì la
preparazione. Nel 1914 venne invece stampata, sempre da Piper, una seconda
edizione dell'originale.

Il contenuto dell'Almanacco include:

Le opere all'interno dell'Almanacco segnano un drammatico allontanarsi da un
orientamento tradizionale ed eurocentrico. La selezione è stata dominata da
gente primitiva, popolare e da bambini, con pezzi dal Pacifico del Sud e
dall'Africa, disegni giapponesi, xilografie e sculture medievali tedesche,
pupazzi egiziani, arte popolare russa e arte sacra bavarese dipinta su vetro.
Le cinque opere di Van Gogh, Cézanne e Gauguin sono state surclassate dalle
sette di Henri Rousseau e da tredici di bambini artisti.

Il 18 dicembre 1911 presso la Galleria Moderna di Thannhauser Heinrich a
Monaco di Baviera viene allestita la "Prima esposizione del gruppo del Der
Blaue Reiter" (Erste Ausstellung der Redaktion Der Blaue Reiter) aperta al
pubblico nei primi giorni del 1912. Vengono esposte 43 opere di 14 artisti: i
dipinti di Henri Rousseau, Albert Bloch, David Burliuk, Wladimir Burliuk,
Heinrich Campendonk, Robert Delaunay, Elisabeth Epstein, Eugen von Kahler,
Wassily Kandinsky, August Macke, Franz Marc, Gabriele Münter, Jean Bloé
Niestlé e Arnold Schönberg, oltre che un catalogo illustrato modificato.

Dal gennaio 1912 al luglio 1914, l'esposizione arrivò anche in Europa con sedi
a Colonia, Berlino, Brema, Hagen, Francoforte, Amburgo, Budapest, Oslo,
Helsinki, Trondheim e Göteborg.

Dal 12 febbraio al 2 aprile 1912 alla "New Art" Gallery di Hans Goltz ( _Neue
Kunst Hans Goltz_ ) di Monaco, si svolge la "Seconda esposizione del gruppo
del Der Blaue Reiter" dove vengono mostrati lavori in "Bianco e Nero" (
_Zweite Ausstellung der Redaktion Der Blaue Reiter, Schwarz-Weiß_ ).

Gli artisti del _Der Blaue Reiter_ hanno partecipato anche:

_Der Blaue Reiter_ condusse una breve esistenza dal 1911 al 1914,
sciogliendosi principalmente a causa dello scoppio della Prima guerra mondiale
nel 1914. Franz Marc e August Macke furono infatti uccisi in combattimento,
mentre Wassily Kandinsky e Marianne von Werefkin furono costretti a causa
della loro cittadinanza a far ritorno in Russia. Anche Alexej von Jawlensky fu
costretto alla fuga e, come alcuni altri artisti tedeschi, si rifugiò ad
Ascona, in Svizzera, dove dipinse per alcuni anni prima di tornare nuovamente
a Monaco alla fine della guerra. Ci furono anche delle divergenze di opinione
all'interno del gruppo, che contribuirono a determinarne il rapido
scioglimento.

Altri progetti

