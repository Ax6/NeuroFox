Nella metrica italiana, l' **endecasillabo** (dal greco ἐνδεκασύλλαβος
_hendecasýllabos_ , letteralmente "(verso) di undici sillabe")[1] è il verso
in cui l'ultimo accento, tonico e ritmico, cade obbligatoriamente sulla decima
sillaba.[2]

È il metro principale e più utilizzato della poesia italiana: si trova in
tutte le strofe e le strutture metriche più importanti, come la terza rima, o
terzina dantesca, l'ottava, la ballata, la canzone, il sonetto. È sempre stato
usato anche da solo in sequenze di endecasillabi sciolti.

Le sedi degli accenti sono varie. Tuttavia di norma gli endecasillabi
presentano un accento fisso o sulla quarta o sulla sesta sede (qui evidenziate
in arancione e in giallo).

Non è escluso, come già ipotizzava Pietro Bembo, che all'origine
dell'endecasillabo ci siano influenze provenzali e, come trova il critico
Francesco D'Ovidio[3] esistono «affinità con il décasyllabe, una derivazione
dall'endecasillabo saffico attraverso la poesia mediolatina con la mediazione
del trimetro giambico».

Contrariamente a quanto si potrebbe dedurre dal nome, è bene chiarire subito
che la nota distintiva dell'endecasillabo non è il numero effettivo di
sillabe, bensì il fatto che in tutti i casi l'accento dell'ultima parola del
verso cada sempre sulla decima sillaba (da qui in poi segnata in verde).

È errore comune dunque pensare che tutti gli endecasillabi debbano avere
sempre e comunque undici sillabe. Ciò, se pure nella maggior parte dei casi è
vero, non costituisce una regola. L'avere undici sillabe non è altro che la
diretta conseguenza del fatto che la lingua italiana sia formata
prevalentemente da parole piane, cioè che hanno l'accento sulla penultima
sillaba.

Per chiarire il concetto ecco alcuni esempi:

«Mi ritrovai per una selva **oscura** »

«Ciò che 'n grembo a Benaco star non **può** »

«Ergasto mio, perché solingo e **tacito** »

Come appare chiaro da questi esempi, pur mutando il numero complessivo di
sillabe e la posizione degli accenti interni al verso, l'accento sulla decima
sede rimane fisso in ogni caso. Nei tre esempi mostrati è inoltre chiara
un'altra caratteristica fondamentale del verso non solo endecasillabo: la
definizione della sillaba fonetica e non strettamente grammaticale. Vediamo
quindi in ciascun esempio che una sillaba metrica è costituita da 2 sillabe di
parole adiacenti pronunciate insieme.

Lungo tutta la storia della letteratura italiana i casi di endecasillabi
maggiori di dodici sillabe sono assai rari e costituiti in prevalenza da
parole a cui sono state aggiunte una o più particelle àtone, come ad esempio i
pronomi clitici (mi, ci, ne, si, lo). Data la loro artificiosità, la
produzione di tali versi si limita in genere allo sperimentalismo della poesia
burlesco/parodistica.

«Se cadrò combattendo, amico, vendicami!»

«Ottima è l'acqua; ma le piante abbeverinosene.»

«Sotto la penna, ovvero stalagmitificanomisi.»

Ecco l'intera quartina da cui è stato tratto l'esempio precedente, formata
esclusivamente da endecasillabi con quindici o sedici sillabe:

«Sì crudo è il gelo che le rime sdrucciolanosene  
Tremando, e in fondo al verso rincantucciolanosene;  
Le gocciole d'inchiostro stalattitificanomisi  
Sotto la penna, ovvero stalagmitificanomisi.»

Per motivi legati alla sua genesi (l'endecasillabo nasce infatti dalla fusione
di un Quinario e di un Settenario[ _senza fonte_ ]) e formalizzati già da
Pietro Bembo, l'endecasillabo "canonico" prevede un accento secondario sulla
quarta o sulla sesta sede; nel primo caso l'endecasillabo si definisce _a
minore_ (ed il primo emistichio equivale ad un quinario), nel secondo caso si
definisce _a maiore_ (ed il primo emistichio equivale ad un settenario).

La definizione degli accenti di un verso è spesso un concetto soggettivo; un
verso può anche avere più accentazioni diverse a seconda della lettura che si
vuol dare; di regola si tende a considerare atone le particelle più piccole
come i _pronomi_ , _preposizioni_ , _articoli_ e _congiunzioni_ , quando non
siano in posizione evidentemente marcata.

L'endecasillabo _a maiore_ è generalmente considerato più solenne:

«Nel mezzo del cammin di nostra vita»

Mentre l'endecasillabo _a minore_ è più calmo pacato ed intimista:

«Mi ritrovai per una selva oscura»

Questa versatilità rende l'endecasillabo uno dei versi principe della metrica
italiana.

Nell'endecasillabo "a maiore" generalmente è tonica almeno una sillaba prima
della sesta (tipicamente la 1ª, la 2ª o la 3ª).

Molto più raro il caso in cui non ci siano accenti rilevanti prima della sesta
sillaba come in questo caso:

«de la trasfigur _a_ ta mia persona .»

Più raro ancora il caso in cui da un accento sulla prima si va subito
all'accento sulla sesta:

«Sgombrimisi del p _e_ tto ogni altra voglia.»

L'endecasillabo _a minore_ ha principalmente due tipi di accentazione
rilevanti:

L'endecasillabo con accento sull' _ottava_ , più comune:

«Non perciò d' _i_ ra al flagell _a_ r rov _e_ nte»

«che 'l gran sep _o_ lcro liber _ò_ di Cristo»

L'endecasillabo a minore " _di settima_ " risulta essere più raro rispetto
agli altri versi "a minore", poiché il suo ritmo in passato era considerato
poco "sonoro" e perciò adatto, secondo i poeti petrarchisti, a riprodurre la
prosodia del parlato:

«ch'io mi sia t _a_ rdi al socc _o_ rso lev _a_ ta,»

«l'aiuta s _ì_ ch'i' ne s _i_ a consol _a_ ta.»

Come in una composizione musicale, il ritmo è una delle componenti
fondamentali da cui deriva l'armonia musicale che caratterizza il verso. Data
la ricchezza ritmica non esiste una classificazione universalmente
riconosciuta che riesca a categorizzare tutti i tipi di ritmi che si possono
dare ad un endecasillabo. Tuttavia, prendendo a prestito una terminologia
proveniente dalla metrica classica, è possibile evidenziare alcuni tipi di
versi a seconda del loro attacco definendoli _giambici_ , _dattilici_ e
_anapestici_.

Si definiscono dal ritmo

«Al c _o_ r gent _i_ l remp _a_ ira s _e_ mpre am _o_ re»

Un endecasillabo così costruito ha entrambe le sedi principali toniche (4ª e
6ª sillaba), anche per questo motivo è il ritmo più semplice e più comune
nella poesia italiana. L'andamento giambico (àtona-tònica-àtona-tònica...)
fornisce al verso un ritmo cantilenante e monotono. Questo ritmo era
particolarmente adatto a componimenti che dovevano essere accompagnati da
musica.

Tra i versi _a minore_ si riconoscono dal ritmo:

«f _a_ tta di gi _o_ co in fig _u_ ra d'am _o_ re»

I poeti delle origini utilizzavano questo ritmo lento e discendente (tònica-
àtona-àtona-tònica...) per dare al lettore una sensazione di solennità, o per
riprodurre la prosodia del parlato.

Tra i versi _a maiore_ è possibile identificare quelli dal ritmo:

«Se Merc _é_ fosse am _i_ ca a' miei disiri»

Il ritmo anapestico (àtona-àtona-tònica...) è ascendente e dà un senso di
maggiore "scorrevolezza" e velocità al verso.

Volendo trovare una regola generale potremmo dire che il ritmo del verso si fa
più incalzante quanto più sono numerosi e ravvicinati e gli accenti tra loro;
lo sfruttare abilmente gli accenti di un verso è parte fondamentale della
sensibilità artistica di un autore. Ecco alcuni esempi che mostrano quanto il
ritmo sia importante per dare "colore" al componimento poetico:

In questo esempio i primi accenti a disposizione dattilica, e l'accostamento
di due versi con accentazione simile contribuiscono a dare un andamento da
ninna-nanna e una sensazione di pace:

In quest'altro esempio invece gli accenti sono disposti per riprodurre un
ritmo calmo e meditativo.

Oppure possono dare un ritmo solenne alla composizione:

Il punto che separa i due emistichi si definisce cesura (dal latino _caedo_ =
taglio). Se la cesura è particolarmente forte spezza il verso in due parti,
_ma mai una parola a metà_.

Tutti gli endecasillabi hanno una cesura, che può venire o meno sottolineata
durante la declamazione del verso. Esistono vari tipi di cesura:

«Le donne i cavalier, l'arme gli amori»

_Secondo la metrica canonica infatti (ma non è una regola ferrea), l'incontro
di due accenti consecutivi (cavali_ èr __ l'àr _me) è infatti possibile
soltanto nel punto in cui il verso presenta una cesura, poiché l'incontro di
due accenti rende obbligatoria una breve pausa per una corretta lettura._

Ecco un altro caso di cesura dopo una parola che abbia subito un troncamento (
_mar_ da _mare_ ):

( _Da notare inoltre come in questo e nel caso successivo, la cesura metrica
sia funzionale a marcare una pausa di tipo sintattico.'_ )

«Molti i figli del mar. Tu sempre tremi,»

Oppure può cadere dopo una parola che sia già tronca (come ad esempio un
passato remoto, un futuro)

«Disfrondato lasciò: nascente luna»

«fu stabilita per lo loco santo»

«che nel lago del cor m'era durata»

Tuttavia in italiano la cesura non è una regola matematica. È però buona norma
sottolineare tale pausa metrica quando è in corrispondenza delle pause
sintattiche (identificate dai segni di interpunzione), e quando è utilizzata
volutamente _ad hoc_ per creare un qualche tipo di effetto metrico.

Esistono una serie di endecasillabi "insoliti" che sono considerati canonici
pur essendone al limite.[ _senza fonte_ ]

Un tipo di cesura molto particolare è la cesura epica reintrodotta da Giovanni
Pascoli per i suoi endecasillabi epici nell'800 sul calco del decasillabo
francese.

Tale verso, benché rientri in questa categoria, non è propriamente un
endecasillabo. La sua forte cesura non permette in nessun caso la sinalefe, ed
è caratterizzato da una forte pausa tra il primo e secondo emistichio.

Contrariamente a quanto succede nell'endecasillabo canonico, le ultime sillabe
atone del primo emistichio non si contano nel computo del secondo
indipendentemente se sia tronco, piano o addirittura sdrucciolo.

Esempio:

«ché pur a retro sempre il guida il suo remo»

Di fatto perciò l'endecasillabo epico _equivale alla semplice giustapposizione
di un quinario e un settenario._

Un ultimo tipo di endecasillabo a metà tra il canonico e il non canonico è
quello detto "crescente". Questo tipo di metrica, già presente in epoca
precedente, è stata resa famosa da Pascoli che ne fa uso in diversi casi e non
solo usando l'endecasillabo. Grazie a questo espediente il verso riesce in
qualche modo a rientrare nella categoria dei "canonici" pur essendone al
limite, come si può vedere in questo caso:

«E non vedeva che a sé stesso il fiato  
cerulo, ognuno, e s'ascoltava il _g_ emi _to_  
arido, nel silenzio inabitato.  
A pini e cerri i pionieri estr _emi_  
davan la scure per la lor capanna  
e i nuovi aratri, e per la nave e i r _emi._ »

Nonostante il secondo verso sdrucciolo dell'esempio (gemito) sembri
apparentemente una rima ipermetra, in fase di lettura diviene una rima
perfetta con gli altri due (estremi e Remi) perché l'ultima sillaba "-to" di
“gemito” è assorbito per episinalefe dalla a- di “arido” nel verso dopo. __

Un altro caso è quello in cui la sillaba atona del verso precedente va a
colmare la sillaba mancante nel verso ipometro seguente: questa tecnica è
stata ripresa dai crepuscolari.

Esistono poi una serie di endecasillabi considerati "errati" dai teorici.[
_senza fonte_ ] Non sono ammessi nella poesia classica tutti quei tipi di
versi dove non è possibile riconoscere i due emistichi principali del quinario
e del settenario; che abbiano cioè sia la quarta che la sesta sede atone. Gli
endecasillabi di Dante sono _quasi_ tutti canonici. Quelli di Petrarca e dei
petrarchisti lo sono tutti. Endecasillabi non canonici si possono trovare nei
primi esperimenti di poesia italiana (più di un caso nella Divina Commedia) e
in alcuni poeti successivi volutamente "stravaganti" (Pietro Aretino ad
esempio), ma ne viene generalmente deprecato l'uso.

Un esempio di endecasillabo con la quarta e la sesta atone, accentato sulla
seconda e sull'ottava:

«la vipera che Melanesi accampa,»

Tra gli endecasillabi non canonici, i più comuni sono i cosiddetti
"endecasillabi di quinta", che presentano appunto la quinta sillaba tonica e
sia la quarta che la sesta atone.

Ecco un esempio di endecasillabo di quinta in Dante

«vestito di novo d'un drappo nero»

. B

Nel Settecento Paolo Rolli tentò di trasporre l'endecasillabo falecio dalla
metrica classica.  
Ne uscì un quinario doppio, con uscita sdrucciola nel primo emistichio, e
piana nel secondo:

«Più non sfavillano quegli occhj neri»

Questo tipo di endecasillabo non è considerato canonico, perché di regola in
un endecasillabo canonico l'accento sulla quarta sillaba può essere quello di
una parola monosillabica tronca o polisillabica piana, ma non di una
polisillabica sdrucciola. Il verso, chiamato "endecasillabo rolliano", prende
nome dal poeta che lo portò in auge.

La maggior parte della poesia italiana è versificata in endecasillabi.

L'endecasillabo è usato da solo in sequenze di versi sciolti, come nella
traduzione dell' _Eneide_ di Annibal Caro e dell' _Iliade_ del Monti, oppure
in strofe, soprattutto in terzine come nella _Divina Commedia_ di Dante e in
ottave come nell' _Orlando furioso_ dell'Ariosto e nella _Gerusalemme
liberata_ del Tasso.

Le strofe tipiche costituite da endecasillabi sono :

Sporadici sono i casi di strofe diverse da quelle qui elencate, ma è possibile
trovare stanze di cinque versi (pentastiche) e di sette versi (eptastiche),
solitamente endecasillabi e settenari, tutt'altro che rare nella poesia
italiana.

Nella metrica classica esistono alcune varietà di endecasillabo:

Altri progetti

