_**Sanguepazzo**_ è un film del 2008 diretto da Marco Tullio Giordana.

Il film narra le vicende di Osvaldo Valenti e Luisa Ferida, divi italiani
all'epoca del ventennio fascista. I due erano amanti (facevano anche largo uso
di cocaina) ed aderirono alla Repubblica Sociale Italiana. Accomunati sino
alla fine da uno stesso destino, furono arrestati da partigiani e fucilati il
30 aprile 1945, dopo la resa ufficiale della RSI e nonostante la donna fosse
incinta e del tutto innocente .

Il film venne presentato fuori concorso al Festival di Cannes il 18 maggio
2008[1]; è stato poi distribuito nelle sale cinematografiche italiane dalla 01
Distribution a partire dal 23 maggio 2008[2]. Il 30 e il 31 maggio 2010, Rai 1
ha trasmesso la versione integrale nel formato di miniserie televisiva
composta da due puntate[3], la cui visione era consigliata al solo pubblico
adulto.

Il film ha ricevuto 46% di voti positivi del pubblico sul portale Rotten
Tomatoes[6] e viene valutato 6,3/10 sul portale specializzato in film IMDb
(media basata su 816 voti).[7] Il film riceve critiche miste anche sul sito
MyMovies, che raccoglie i voti del pubblico, della critica e della stampa con
una media di 2,81/5 punti, e dove viene indicato un incasso al botteghino di
594mila euro nelle prime otto settimane di programmazione.[8]

