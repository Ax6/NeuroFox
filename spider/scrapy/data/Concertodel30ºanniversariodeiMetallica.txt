Il **concerto del 30º anniversario deiMetallica** è stata una manifestazione
svoltasi presso il teatro The Fillmore di San Francisco in cui si tennero
quattro concerti nelle giornate del 5, 7, 9 e 10 dicembre 2011.[1]

A queste date hanno potuto partecipare esclusivamente i membri del fan club
ufficiale MetClub,[2] di cui pochissimi fortunati hanno potuto suonare con i
Metallica sul palco. Prima di ogni concerto è salito sul palco il comico Jim
Breuer, che ha intrattenuto il pubblico con imitazioni, barzellette, aneddoti
e giochi, ed è stato ricordato il defunto bassista Cliff Burton. A questo
evento hanno preso parte molti artisti che hanno avuto modo di collaborare con
il gruppo negli anni passati, come Jason Newsted, Dave Mustaine e John
Marshall, e gruppi che ispirarono i Metallica, come Saxon, Misfits, Mercyful
Fate, Diamond Head, Black Sabbath e altri.

In questa occasione sono stati suonati per la prima volta quattro brani
esclusi dal nono album in studio _Death Magnetic_ e inseriti nell'EP _Beyond
Magnetic_ , pubblicato il 13 dicembre dello stesso anno. Inoltre furono
eseguiti tutti i brani strumentali del gruppo, segnando così dopo 23 anni il
debutto dal vivo di _To Live Is to Die_. I quattro concerti sono stati
successivamente resi disponibili per il download digitale attraverso il sito
ufficiale del gruppo.

Per commemorare l'evento, venne pubblicato un singolo in 45 giri contenente le
esibizioni dal vivo di _So What_ e _Through the Never_.[3]

Avvenuto il 5 dicembre,[4][5] questo concerto vide il debutto di _It's
Electric_ (da _Garage Inc._ ), _Carpe Diem Baby_ (da _ReLoad_ ) e un brano
inedito escluso dalla realizzazione del nono album studio _Death Magnetic_ ,
intitolato _Hate Train_. _No Remorse_ non veniva eseguita dal vivo in versione
completa da 20 anni.[5] Inoltre venne eseguita una versione particolare di
_One_ dove si vede James Hetfield cantare nella prima parte con la base
strumentale eseguita dagli Apocalyptica e la seconda parte con i restanti
membri dei Metallica. Qui di seguito è riportata la scaletta del concerto:

Avvenuto il 7 dicembre,[6][7] questo concerto vide il debutto dopo ben 23 anni
della strumentale _To Live Is to Die_ e del secondo dei quattro brani esclusi
dalle sessioni di _Death Magnetic_ intitolata _Just a Bullet Away_. L'ultima
volta in cui i Metallica e Marianne Faithfull hanno eseguito _The Memory
Remains_ è stato il 6 dicembre 1997 al Saturday Night Live.[7] Inoltre questa
è la prima performance di _Wasting My Hate_ dal 15 ottobre 2004. Qui di
seguito è riportata la scaletta del concerto:

Avvenuto il 9 dicembre,[8][9] questo concerto vide la seconda esecuzione in
assoluto della strumentale _Suicide & Redemption_ (il suo debutto avvenne a
Copenaghen il 27 luglio 2009[10]) e del terzo brano escluso da _Death
Magnetic_ , intitolato _Hell and Back_. Qui di seguito è riportata la scaletta
del concerto:

Il concerto conclusivo, avvenuto il 10 dicembre,[11][12] vide l'esibizione dei
Metallica con quasi tutti gli ex membri del gruppo (come Jason Newsted e Bob
Rock ma anche Ron McGovney, Dave Mustaine e Lloyd Grant). Inoltre questa data
segnò il debutto del quarto brano escluso da _Death Magnetic_ intitolato
_Rebel of Babylon_ e la prima performance di _Dirty Window_ dopo l'ultima
esecuzione dal vivo del 20 novembre 2004. Qui di seguito è riportata la
scaletta del concerto:

