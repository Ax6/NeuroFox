**Giuseppe Milano** (Revere, 26 settembre 1887 – Vercelli, 13 maggio 1971) è
stato un calciatore e allenatore di calcio italiano, di ruolo centrocampista.

Era indicato anche come **Milano I**[1] perché nello stesso periodo giocavano
in squadra anche i suoi due fratelli Aldo e Felice. Fu anche capitano della
squadra; grazie alla sua personalità tecnico-tattica sul campo e alla sua
avvenenza, fu una delle prime stelle del calcio italiano, grazie alle sue
eccellenti prestazioni in maglia azzurra.

Con la Pro Vercelli vinse cinque scudetti (dal 1908 e 1909 e dal 1911 al
1913).

Vanta anche 11 presenze con la Nazionale italiana, tutte disputate con la
fascia da capitano. Esordì il 6 gennaio 1911 in Italia-Ungheria (0-1).

Insieme all'amico e compagno di squadra Marcello Bertinetti, fu giocatore-
allenatore della Pro Vercelli in Massima Serie nel 1906, per poi assumere la
piena guida tecnica nel periodo 1909-1914, conquistando quattro scudetti
(1909, 1910-11, 1911-12 e 1912-13). In Nazionale giocò 11 partite, dal 1911 al
1914, tutte e 11 con la fascia da capitano dopo di che tornò a far parte di
diverse commissioni tecniche che guidarono l'Italia negli anni venti[2];Tornò
ad allenare il sodalizio bianco vercellese, sempre nell'antenata della Serie A
nel 1924-26 (formando un triumvirato con Bertinetti e Guido Ara) e in Serie B
nel 1935-36, insieme all'amico Andrea Balzaretti.

Morì a Vercelli il 13 maggio 1971, ad 84 anni[3].

