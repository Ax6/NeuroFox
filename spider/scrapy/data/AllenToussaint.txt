**Allen Toussaint** (Gert Town, 14 gennaio 1938 – Madrid, 10 novembre 2015[1])
è stato un musicista, compositore e produttore discografico statunitense.

Nato e cresciuto in un sobborgo di New Orleans, ha iniziato a suonare da
adolescente nei locali della zona, realizzando un album nel 1958 distribuito
da una piccola etichetta locale.

Negli anni Sessanta lavora come autore e produttore di numerosi esponenti
della scena artistica di New Orleans, come Aaron Neville, Ernie K-Doe, Irma
Thomas e altri. Molti brani scritti da Toussaint ottengono successo. Diverse
sono pubblicate con il nome Naomi Naville: tra queste _Ruler of My Heart_ ,
brano registrato da Irma Thomas e in seguito anche da Otis Redding e Rolling
Stones (nel loro secondo album). Ha collaborato anche con Robert Palmer, Sandy
Danny, Elkie Brooks, The Band e Solomon Burke.

Nel 1970 intraprende anche una carriera solista. Lavora con Paul McCartney e i
suoi Wings per la hit _Venus and Mars_. Partecipa all'album _Desitively
Bonnaroo_ realizzato con Dr. John e The Meters. Nel 1976 collabora con John
Mayall per _Notice to Appear_.

Nel 1998 viene incluso nella Rock and Roll Hall of Fame e nel 2011 nella Blues
Hall of Fame.

Dopo l'uragano Katrina, si trasferisce per un certo periodo a New York,
lavorando anche in televisione (appare nella band di Paul Shaffer del _Late
Show with David Letterman_ ).

Nel 2006 pubblica un album collaborativo con Elvis Costello. Nel 2007 duetta
con Paul McCartney in un brano inserito nella compilation _Goin' Home: A
Tribute to Fats Domino_.

Muore il 10 novembre 2015, stroncato da un infarto, dopo aver tenuto un
concerto presso il Teatro Lara di Madrid.[2]

Altri progetti

