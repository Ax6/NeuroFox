Il **romanisku** o **pavela romaniska** o **arbareska** (in sardo campidanese:
_arromanisca_ ) è il dialetto dei ramai venditori ambulanti di origine zingara
della zona di Isili, nel Sarcidano in Sardegna. Questo dialetto è tuttora
parlato da pochi individui ed è pertanto in via di estinzione.

Dall'analisi del dialetto si deduce una origine zingara (da cui il nome
stesso) o da parte di deportati di origine ebraica probabilmente avvenuto
durante il periodo della dominazione iberica, forse nel XV secolo, con la
presenza di termini albanesi e neogreci o del gergo della malavita, nonché
ovviamente di numerosi apporti sardi.  
Similitudini si ravvisano con il dialetto dei calderai di Tramonti nel Friuli
e con i dialetti dei calderai Camminanti siciliani ( _Baccagghiu_ ), in realtà
originari dei comuni albanesi della Calabria.

Escludendo le infiltrazioni del sardo, si possono distinguere alcuni termini
di origine zingarica (romanes), dall'italiano "furbesco" della malavita,
dall'albanese e dal neogreco:

