Il **Settore Destro** (in ucraino: **Пра́вий се́ктор** , _Pravyj Sektor_ ) è
un partito politico nazionalista ucraino.[7] È un collettivo paramilitare di
un certo numero di organizzazioni, descritto da alcune delle maggiori
pubblicazioni come di estrema destra,[8][9][10] nazionalista,[11][12][13]
ultranazionalista,[14][15] o nazista.[16] Il gruppo dichiara di avere almeno
dai 5.000 ai 10.000 membri[17][18] e ha rapporti internazionali con
organizzazioni di matrice neofascista.[19] Emerge per la prima volta alla fine
del novembre 2013 nella protesta Euromaidan a Kiev, come alleanza di estrema
destra di gruppi nazionalisti ucraini e dell'Assemblea Nazionale Ucraina –
Auto Difesa Nazionale Ucraina (UNA-UNSO).[20][21]

Il Settore Destro si identifica tra la tradizione partigiana ucraina, quale
l'Armata Ucraina degli Insorti, che durante la Seconda Guerra Mondiale ha
combattuto contro l'Unione Sovietica e contro l'Asse.[22][23] Dmytro Jarosh,
leader del settore destro, ha allenato nazionalisti armati in esercitazioni
militari fino al collasso dell'URSS.[24] Secondo Jaroš e altri membri,
l'organizzazione si è formata o compresa in affiliazione ad altri piccoli
gruppi di estrema destra e nazionalisti, compreso il Tridente di Stepan
Bandera (Jaroš stesso), il Martello Bianco,[25] I Patrioti Ucraini (Andriy
Belizky), e UNA-UNSO (Jurij Šuchevyč).[26] Andriy Tarasenko, leader del
Settore Destro del reparto di Kiev, data la nascita dell'organizzazione al
tardo novembre 2013 e dichiara che "la maggior parte dei partecipanti sono
semplici cittadini che non hanno nessun collegamento con una qualsiasi altra
organizzazione".[26] Il 6 marzo 2014 Il Settore Destro ha annunciato sul suo
sito web la propria intenzione di dissociarsi dal Martello Bianco, citando la
presenza del gruppo come diffamante e impossibilitati a disciplinare il
gruppo.[27] Jarosh ha dichiarato che il Settore Destro ha ricevuto alcuni
finanziamenti dalla diaspora ucraina.[18]

Nel gennaio 2014 il Settore Destro divenne uno degli attori più importanti
negli scontri in Via Hruševs'k, come parte della protesta Euromaidan, nello
stadio successivo e maggiormente violento.[28][29] Il 19 gennaio 2014 il
Settore Destro incoraggiò i suoi membri a portare al luogo della protesta
bottiglie per produrre bombe molotov.[30] Il governo Janukovič classificò il
Settore Destro come un movimento estremista minacciando i suoi membri con
l’imprigionamento.[31] Secondo Volodymyr Iščenko, che cita il Guardian, il
Settore Destro fu responsabile del violento attacco all'amministrazione
ucraina del 1º dicembre 2013 e anche di un'altra violenta provocazione ai
danni della polizia.[32] Il capo del Settore Destro, Dmytro Jaroš, ha
dichiarato di aver ammassato un arsenale di armi letali.[33][34]

Il Settore Destro fu descritto come il gruppo meglio organizzato ed efficiente
all'interno del Maidan. In seguito al collasso del governo Janukovič nel
febbraio 2014, con la polizia che aveva ormai abbandonato in maniera
significativa le strade di Kiev, gruppi di giovani, compresi membri del
Settore Destro, incominciarono a pattugliare le strade armati per la maggior
parte di mazze da baseball.[35][36] Nel febbraio del 2014 Jaroš e
l'ambasciatore d'Israele in Ucraina si accordarono per stabilire una
centralino telefonico di assistenza per prevenire provocazioni e azioni
coordinate in caso di disordini.[37][38] Il gruppo garantì di conseguenza
protezione agli ebrei di Odessa.[39] La Russia menzionò attacchi da parte del
Settore Destro a russofoni ed ebrei come motivazione principale dietro l’invio
di truppe russe in Crimea. Jaroš fu proposto come possibile capo del
Segretario della Sicurezza Nazionale e del Consiglio di Difesa[40], ma senza
successo.[41] Gli fu successivamente offerta la posizione di vicecapo del
Consiglio di Sicurezza Nazionale, ma si rifiutò, dicendo di considerare
l’incarico al di sotto del suo livello.[42] In un sondaggio condotto dal
Centro di Ricerca SOTSIS (25 febbraio – 4 marzo 2014), la possibile
candidatura di Jaroš alle successive elezioni presidenziali (previste per il
25 maggio) ricevette il supporto dell'1.6% degli intervistati.[43] Il 7 marzo
2014, il sindaco di Kiev Andrij Tarasenko affermò alla Interfax ucraina che il
"movimento informale" sarebbe stato trasformato in un partito politico nel
congresso del 15 marzo.[7] L'11 marzo 2014, alla Duma di Stato russa, il
leader dell'opposizione Valerij Raškin invocò l’intervento dei servizi
speciali russi perché “liquidassero” Jaroš e Oleksandr Muzyčko, responsabile
del Settore Destro per l'Ucraina occidentale.[44] Oleksandr Muzyčko[45] fu in
seguito ucciso a Rivne, Ucraina occidentale, il 24 marzo 2014. Il Ministro
degli Interni ucraino dichiarò che Muzyčko era stato ferito da un'arma da
fuoco dopo aver sparato contro la polizia e contro le forze speciali Sokil:
catturato vivo e arrestato, sarebbe morto a causa delle ferite riportate prima
che arrivassero i soccorsi.[46] La polizia ha dichiarato che era stato
detenuto in seguito a sospette responsabilità nell'organizzazione di
collegamenti criminali, vandalismo e percosse a pubblico
ufficiale.[47][48][49] Portavoce del Settore Destro risposero invece che
Muzyčko era stato ammanettato e che quindi non avrebbe potuto sparare contro
la polizia, e accusarono il Ministro degli Interni Arsen Avakov come
responsabile della sua morte, che promisero di vendicare.[50] Il 31 marzo 2014
un attivista del Settore Destro aprì il fuoco nel centro della capitale
ucraina vicino al ristorante “Mafia”. Tre persone, compreso il vicepresidente
dell'amministrazione della città di Kiev Bogdan Dubas furono ferite.[51] Il
responsabile fu in seguito arrestato e trovato ubriaco.[52][53]

La visione ideologica del Settore Destro emerge da una relazione tenuta da
Jaroš ai militanti di Kiev, subito dopo il referendum col quale la popolazione
della Crimea ha scelto di tornare ad essere parte della Russia. Jaroš
sentenzia lì che dopo l'11 settembre 2001, si è assistito pian piano ad una
internazionalizzazione bipolarista dei due imperialismi americano e russo,
nella sostanza alleati anche se talvolta in contrapposizione su elementi
particolari. In parte, una nuova Jalta sarebbe stata sancita dal genocidio
neostalinista di circa 800 mila ceceni compiuta dai russi nella sostanziale
compiacenza delle forze imperialiste militari statunitensi. (Qui il dato di
Jaroš è propagandistico e non esatto, in quanto nel corso delle due guerre di
certo centinaia di migliaia di innocenti ceceni sono morti, ma è forzato
affermare che dopo l'11 settembre 2001 siano morti 800 mila ceceni!). Va al
riguardo notato che un battaglione nazionalista ucraino era presente in
Cecenia durante i combattimenti. Era guidato da Oleksandr Muzyško, ucciso lo
scorso anno dalla polizia ucraina infiltrata dall'FSB. Il gruppo nazionalista
ucraino in Cecenia si distinse nelle operazioni antirusse e fu elogiato da
Šamil Basaev. Pravyj Sektor, ideologicamente e geopoliticamente, appoggia e
sostiene tutte le forze e le nazioni che vogliono rompere il nuovo blocco
bipolare euroamericano e russo. Pravyj Sektor ha portato prove e documenti
sulla combutta imperialista avvenuta a Kiev da almeno 14 anni tra
multinazionali del gas russe e finanzieri tedeschi e americani. Il personaggio
politico più ammirato dai militanti dell'organizzazione, dopo Stepan Bandera,
è senz'altro Benito Mussolini. Anche i combattenti del Battaglione Azov spesso
hanno foto e poster di Mussolini. Dopo l'ingresso di truppe russe in Siria,
nel settembre 2015, Pravyj Sektor ha diramato un comunicato salutando ed
incitando alla battaglia i 6 mila combattenti ceceni che stanno in primo
Fronte contro la dinastia Assad. In pratica sostengono che Assad, come
Kadyrov, sono solo strumenti dell'imperialismo russo, che vedono come un
alleato strategico dell'imperialismo USA. Pravyj Sektor non ha militanti
stranieri, ma solo ucraini. In Azov vi è invece spazio anche per militanti
filofascisti stranieri.

Quale organizzazione paramilitare creata da un numero di organizzazioni
ucraine dell'ala destra e nazionaliste,[22] l'ideologia del Settore Destro è
stata descritta in diversi modi, di destra, ala destra, estrema destra,
ultranazionalista.[22][54][55] Ma soprattutto, il Settore Destro presenta se
stesso come il difensore della nazione ucraina contro il multiculturalisimo e
le influenze straniere e russe.[54][55]

In una intervista, Jaroš ha dichiarato che il Settore Destro e Svoboda “hanno
molte posizioni comuni se si parla di questioni ideologiche”, ma che il
Settore Destro “non accetta in assoluto alcuni aspetti razzisti che [membri di
Svoboda] diffondono.”[56] Egli distingue le attitudini dei due gruppi riguardo
a cittadini di nazionalità non-ucraine, citando la filosofia di Stepan
Bandera: coloro che si “oppongono” alla lotta di liberazione nazionale debbono
essere trattati in “maniera ostile”, ma coloro che vivono nel paese e che “non
si oppongono” alla lotta di liberazione nazionale debbono essere trattati in
“maniera tollerante” e coloro che combattono con il gruppo “per l'Ucraina”
debbono essere trattati quali “camerati”.[56] Allo stesso modo Tarasenko cita
Bandera, affermando che: "Siamo i nemici di coloro che sostengono che non ci
sia una Ucraina, o degli ucraini, o la lingua ucraina.”[57] Secondo Oleh
Šynkarenko (giornalista ucraino a Kiev), Jaroš ha detto che il Settore Destro
si oppone all'omosessualità e che i diritti di una nazione trionfano sui
diritti umani.[29] In una intervista con uno dei maggiori giornali polacchi,
Tarasenko ha dichiarato che territori polacchi come Przemysl debbono
"ritornare" all'Ucraina e che si dovrebbero riavere le armi nucleari. Quando
gli si domanda se Bandera fosse responsabile dell'uccisione di 100.000
polacchi in Volhynia, Tarasenko risponde che è un “nonsense”.[56] Secondo il
consulente delle relazioni internazionali Emmanuel Dreyfus, il Settore Destro
non si definisce né xenofobo né tantomeno razzista, ma nazionalista, che
difende i valori dei bianchi e dei cristiani europei contro la perdita
dell'identità nazionale.[54] Tarasenko ha dichiarato che il gruppo non ha
“fobie”, che rispetta ogni altra nazione, che supporta il modello nazione-
stato, e che nel nazionalismo ucraino non c'è sciovinismo.[57] Il sito web del
Settore Destro dichiara che i suoi membri sfiduciano sia le “ambizioni
imperialiste” di Russia che dell'Occidente.[58]

Il Settore Destro crede che la popolazione dovrebbe avere o conservare armi,
come in Svizzera.[59]

Il Settore Destro si è impadronito armi militari da un arsenale del Ministero
degli Interni nell'Ucraina ovest, vicino L'viv, intorno agli ultimi giorni di
rivolta del Maidan.[60] Queste armi hanno raggiunto Kiev nel mese di febbraio,
ma secondo i leader e gli analisti delle proteste non hanno avuto un ruolo
rilevante nella caduta del governo ucraino.[60] Il Settore Destro ha inviato
alcune armi alle autorità ucraine dopo la "rivoluzione" e mantenuto per sé
altre.[60] Secondo Jarosh, il Settore Destro ha reclutato ufficiali in
pensione del Ministero degli Interni e delle agenzie di sicurezza. Al Newsweek
ha dichiarato che il gruppo coordina le proprie azioni con l'esercito e la
Sicurezza Nazionale e il Consiglio della Difesa e che “come in ogni esercito”
ci sono specialisti allenati ad usare missili antiaerei S-300.[18]

Altri progetti

