**Hester Lynch Piozzi** , nome assunto da **Hester Lynch Salusbury** dopo il
secondo matrimonio col musicista italiano Gabriele Piozzi, ma nelle opere dei
contemporanei ricordata anche col cognome del primo marito Henry Thrale, come
**Mrs Thrale** (Bodvel Hall, 27 gennaio 1741 – Tremeirchion, 2 maggio 1821), è
stata una scrittrice, mecenate, diarista e salottiera britannica.

Hester Lynch nacque a Bodvel Hall (Caernarvonshire, Galles) in una delle più
importanti famiglie di proprietari terrieri del Galles. La situazione
economica della sua famiglia divenne pessima dopo il fallimento del padre,
John Salusbury, a causa di alcuni disastrosi investimenti effettuati ad
Halifax, in Canada; Hester pertanto sposò contro la propria volontà Henry
Thrale, un ricco fabbricante di birra (11 ottobre 1763), dal quale tuttavia
ebbe dodici figli. Oltre ad aiutare il marito nell'azienda, Hester Lynch fu
l'animatrice, nella residenza di campagna del marito a Streatham, una località
nei pressi di Londra, di un eletto circolo di intellettuali (Joshua Reynolds,
Oliver Goldsmith, David Garrick, Fanny Burney, Thomas Percy e Giuseppe
Baretti), fra i quali ebbe spicco Samuel Johnson. Hester Lynch fu legata da
sincera amicizia a Samuel Johnson, il quale a sua volta le dedicò due
componimenti in versi. L'amicizia di Johnson, insieme alla considerazione
sociale nell'Inghilterra del XVIII secolo, venne però meno allorché Hester,
rimasta vedova di Henry Thrale (4 aprile 1781), sposò il cantante e
compositore italiano Gabriele Maria Piozzi (1740 - 1809) di religione
cattolica (23 luglio 1784).

L'attività letteraria di Hester Lynch si svolse dopo il matrimonio con
Gabriele Piozzi, per cui tutte le opere vennero firmate col nome assunto col
secondo matrimonio: "Hester Lynch Piozzi". Subito dopo il matrimonio i Piozzi
si recarono in Italia dove si trattennero per un paio d'anni; e proprio
durante la permanenza in Italia venne pubblicato _Anecdotes of Samuel Johnson_
(1786). La coppia ritornò poi in Gran Bretagna ritirandosi infine a Brynbella,
nel Galles settentrionale. Nelle lettere e nei diario di Hester Lynch non sono
mai stati rilevati segni di pentimento per il matrimonio con Gabriele Piozzi;
quest'ultimo, sofferente negli ultimi anni della sua vita di una dolorosa
malattia, probabilmente di un cancro, fu assistito fino alla fine dalla
moglie[1].

Hester Lynch viene ricordata soprattutto per due opere pubblicate dopo la
morte di Johnson (13 dicembre 1784) e firmate "Hester Lynch Piozzi", ossia col
nome assunto dopo il secondo matrimonio:

Le due opere sono molto importanti in quanto contribuiscono a dare una
interpretazione più equilibrata su Samuel Johnson, la cui personalità sarebbe
nota altrimenti soltanto attraverso la biografia scritta dal Boswell[4].
Postume sono apparse altre due opere:

Fra gli altri scritti.

Altri progetti

