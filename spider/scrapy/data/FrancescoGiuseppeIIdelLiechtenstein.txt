**Franz Josef II Maria Aloys Alfred Karl Johannes Heinrich Michael Georg Ignaz
Benediktus Gerhardus Majella del Liechtenstein** (Castello di Frauenthal, in
Deutschlandsberg, in Austria, 16 agosto 1906 – Vaduz, 13 novembre 1989) è
stato principe del Liechtenstein dal 1938 alla propria morte.

Francesco Giuseppe era figlio del principe ereditario Luigi del Liechtenstein
(1869-1955) e di sua moglie, l'arciduchessa Elisabetta Amalia d'Asburgo-Lorena
(1878-1960), (figlia dell'arciduca Carlo Ludovico, fratello dell'imperatore
Francesco Giuseppe).

Egli trascorse gran parte della propria infanzia in Austria e tra il 1911 e il
1914 si trasferì al castello di Groß Ullersdorf in Moravia dove ebbe modo di
sviluppare una particolare propensione agli studi naturalistici. Sulla scorta
di questa passione personale, nel 1925, dopo essersi diplomato allo
_Schottengymnasium_ di Vienna, studiò agraria all'Università di Vienna,
laureandosi in ingegneria forestale e dedicandosi alla conduzione delle
aziende agricole della sua famiglia in Cecoslovacchia sino a quando queste
terre non vennero occupate dalle invasioni della Seconda guerra mondiale.

Prescelto quale principe ereditario dal prozio Francesco I dopo che suo padre
ebbe rinunciato ai propri diritti di successione in suo favore nel 1921, il 30
marzo 1938 venne nominato principe reggente insieme con lo zio, mantenendo
tale carica sino al luglio di quello stesso anno quando la morte dell'anziano
principe gli consentì di ascendere al trono del Liechtenstein.

Francesco Giuseppe si distinse da subito come un sovrano molto popolare nel
Liechtenstein dal momento che, a fronte del diffondersi del _Reich_ tedesco
anche nelle aree della Moravia e della Boemia, decise di trasferire
definitivamente la residenza dei principi entro i confini del principato,
ovvero al Castello di Vaduz. Il Liechtenstein rimase neutrale durante la
seconda guerra mondiale, e questa condizione non venne mai violata da nessuna
delle potenze in gioco. A ogni modo, due fattori legarono il Liechtenstein
agli stati dell'Asse, fatti che sono stati rivelati solo nel 2005:

Dopo la guerra, a ogni modo, la preoccupazione principale di Francesco
Giuseppe fu quella di guidare lo sviluppo economico del Liechtenstein da
un'economia prevalentemente agricola sino a farlo divenire uno degli stati con
il maggior reddito pro capite.

Negli ultimi anni del suo regno, le donne del principato ricevettero il
diritto di voto per la prima volta, a seguito di uno specifico referendum (di
soli uomini) nel 1984, molto in ritardo rispetto alla maggior parte degli
stati europei.

Francesco Giuseppe, pur continuando a rimanere principe del Liechtenstein,
decise di cedere gran parte dei propri poteri al figlio primogenito Giovanni
Adamo già dal 1984, introducendolo così agli affari di governo come suo
reggente. Francesco Giuseppe II morì il 13 novembre del 1989, appena ventisei
giorni dopo la moglie.

Il 7 marzo 1943, nella Chiesa di San Florin (dopo cattedrale) di Vaduz,
Francesco Giuseppe II sposò la contessa Giorgina di Wilczek (24 ottobre
1921-18 ottobre 1989). La coppia ebbe cinque figli:

Altri progetti

