**Kingstown** è la capitale di Saint Vincent e Grenadine, nonché capoluogo
della Parrocchia di Saint George. Principale centro commerciale e portuale del
paese, al 2010 contava una popolazione di circa 16.500 abitanti. È
soprannominata "la città degli archi" a causa dell'uso abbondante di questo
elemento architettonico nelle strutture.[2]

Kingstown fu fondata dai colonizzatori francesi poco dopo il 1722.[3]

Il giardino botanico di Saint Vincent, progettato nel 1765, è uno dei più
antichi dell'emisfero occidentale. William Bligh, protagonista suo malgrado
del celebre ammutinamento del Bounty, portò qui i semi dell'albero del pane
intorno al 1793.[4]

Kingstown sorge sulla parte meridionale dell'isola di Saint Vincent ed è
stretta tra l'oceano da un lato e ripide colline dall'altro.[5]

La città, come tutto il resto del paese, gode di un clima equatoriale, con
temperature medie sempre oltre i 20 °C.

Altri progetti

