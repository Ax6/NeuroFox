Il **Premio Nonino** è un riconoscimento in ambito culturale, letterario ed
enogastronomico, che ha come scopo dichiarato "la valorizzazione della civiltà
contadina". Dalla sua istituzione, nel 1975, è organizzato e gestito dalla
famiglia Nonino, a Percoto, in provincia di Udine[1].

Il Premio nasce nel 1975 per iniziativa della famiglia Nonino, distillatori da
antica data, con la denominazione "Premio Nonino Risit d'Âur" (in friulano:
barbatella d'oro) con l'intenzione di salvare dall'oblio una serie di vitigni
autoctoni in via di sparizione, ed era quindi originariamente destinato a chi
si fosse reso partecipe alla loro salvaguardia. Nel 1977 la famiglia Nonino
decise di estendere il premio all'ambito culturale, istituendo un
riconoscimento per chi in ambito nazionale si fosse distinto nel valorizzare
la civiltà contadina, prevedendo inizialmente una sezione culturale ed una
giornalistica, e puntando fin dall'inizio su un alto profilo di qualità, come
mostra la composizione della giuria della prima edizione, che riunì Elio
Bartolini, Gianni Brera, Morando Morandini, Giulio Nascimbeni, Padre David
Maria Turoldo e Luigi Veronelli, con Mario Soldati a presiedere.

Nel 1984 la sezione letteraria cambiò struttura, aggiungendo la sezione
internazionale, con un premio rivolto ad un autore straniero, le cui opere
vengano pubblicate anche in Italia.

Nel 1988 venne creato il trofeo attuale, opera di Bruno Munari.

Nel 1994 venne aggiunta la sezione "maestro del nostro tempo".

Dal 1997 la sezione "autore italiano" diventa "a un maestro italiano del
nostro tempo", estendendolo al di fuori dell'ambito puramente letterario.

Dal 2006 scompare la sezione "a un maestro italiano del nostro tempo",
sostituito dalla dizione generica premio Nonino, accentuando così il respiro
internazionale del premio.

Nel tempo la sezione "Risit d'Âur" ha ampliato il suo campo d'azione andando
oltre il puro ambito di promozione della viticultura locale, estendendosi su
tutti gli ambiti dell'enogastronomia tradizionale, ed in alcune edizioni
arrivando a comprendere anche manifestazioni della cultura rurale di diverso
genere.

Il premio ha anticipato per cinque volte l'assegnazione del Nobel.

1976

1978

1979

1980

1981

1982

1983

1984

1985

1986

1987

1988

1989

1990

1991

1992

1993

1994

1995

1996

1997

1998

1999

2000

2001

2002

2003

2004

2005

2006

2007

2008

2009

2010

2011

2012[2]

2013[3]

2014[4]

2015[5]

2016[6]

2017[7]

2018[8]

2019[9]

