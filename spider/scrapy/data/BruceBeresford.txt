**Bruce Beresford** (Sydney, 16 agosto 1940) è un regista australiano.

Si è laureato a Sydney in Filosofia nel 1963, e l'anno dopo ha iniziato a
insegnare in un college femminile; nel 1966 ha esordito come scrittore e nel
1972 ha girato il suo primo cortometraggio _Le avventure di Barry McKenzie_
_(The Adventures of Barry McKenzie)_ , ma non avendo ottenuto successo ha
ripreso a insegnare. In seguito ad una scommessa ha realizzato il film _The
Getting of Wisdom_ (1977), che l'ha consacrato al successo a 36 anni. Nel 1979
gira in Australia _Esecuzione di un eroe_ e grazie alle critiche positive di
questo film è stato chiamato a Hollywood dove gira nel 1982 _Tender Mercies -
Un tenero ringraziamento (Tender Mercies)_.

Negli anni ottanta ha ottenuto i suoi più grandi successi: _King David_
(1985), _Crimini del cuore_ (1986) con Jessica Lange e Diane Keaton. Ha
ottenuto l'Oscar con _A spasso con Daisy (Driving Miss Daisy)_ (1989), che
rimane fondamentalmente il suo film più conosciuto. Nello stesso anno ha
girato anche il film _Alibi seducente_. Un altro suo successo è _Colpevole
d'innocenza (Double Jeopardy)_ (1999).

