**Steve Reich** (New York, 3 ottobre 1936) è un musicista e compositore
statunitense.

Ha studiato filosofia alla Cornell University e composizione alla Juilliard
School di New York e al Mills College in California con Luciano Berio e Darius
Milhaud. Rimane poi, fino al 1966, a San Francisco. Nello stesso anno si
sposta a New York dove fonda il gruppo Steve Reich and Musicians. Reich fa
parte, insieme a Philip Glass, La Monte Young e Terry Riley, della corrente
minimalista, ma i suoi lavori prendono spunto dalla musica circolare africana.
Infatti nel 1970 studia tecniche percussive con un maestro della tribù degli
Ewe in Ghana.

È considerato uno dei padri del minimalismo. Nel 2009 ha vinto il premio
Pulitzer per la musica con il brano Double Sextet. Nel 2014 gli è stato
assegnato dalla Biennale Musica di Venezia il Leone d'oro alla carriera, al
proposito del quale ha detto: "Questo premio è il segno del cambiamento delle
cose; doveva arrivare prima, ma meglio tardi che mai"[1] (in relazione al
fatto che fosse il primo compositore "minimalista" ad ottenere il
riconoscimento).

Altri progetti

