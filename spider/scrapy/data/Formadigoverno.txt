Repubbliche presidenziali[1]

Repubbliche presidenziali miste (sistema di governo presidenziale, con deleghe
esecutive, vincolato da un parlamento)

Repubbliche semipresidenziali[2][3]

Repubbliche parlamentari

Monarchie parlamentari

Monarchie costituzionali

Monarchie assolute

Repubbliche monopartitiche

Paesi in cui le norme costituzionali per l'amministrazione del governo sono
state sospese (ad esempio dittature militari)

Paesi che non rientrano nei sistemi qui sopra citati.

La **forma di governo** è il modello organizzativo che uno Stato assume per
esercitare il potere sovrano. Più in generale può intendersi come la modalità
con cui viene allocato il potere tra gli organi portanti dello Stato:
Parlamento, Governo e Capo di Stato; la forma di governo quindi attiene ai
rapporti che si vengono a instaurare fra di essi e alle modalità con cui
vengono ripartite e condivise le rispettive competenze.

Un'ampia gamma di forme di governo sono state teorizzate e/o applicate in
pratica. Le forme di governo classiche sono: Monarchia, Repubblica e
Dittatura. Le principali forme di governo moderne sono quelle parlamentari e
presidenziali nonché il semipresidenzialismo.

Le forme di governo possono essere classificate in base alla natura
dell'organo cui è affidato il potere sovrano, ossia la funzione primaria, che
condiziona e dirige lo svolgimento di tutte le altre funzioni dello Stato e
che può essere definita come **funzione di indirizzo politico** , e al modo in
cui tale organo viene individuato e/o eletto.

Mentre le forme di stato non democratiche sono tendenzialmente caratterizzate
da una specifica forma di governo, caratteristica della forma democratica
dello Stato è quella di potersi coniugare in una notevole serie di differenti
forme istituzionali.

La prima, e universalmente nota, suddivisione all'interno delle forme di
governo, è quella risalente all'Antichità ed elaborata da Aristotele nella sua
_Politica_. Egli elaborò tre modelli:

Queste tre forme sono passibili di degenerazione e, rispettivamente, in:

Nella tradizione latina e medievale poi, tale tripartizione fu ridotta ad una
bipartizione fra Regno e Repubblica, a seconda della durata vitalizia o meno
della carica del capo dello Stato. Storicamente possiamo infatti trovare sia
oligarchie repubblicane, come la Serenissima Repubblica di Venezia (questo
stato però de facto, dato che il Doge eletto manteneva la carica a vita, era
una monarchia elettiva), sia oligarchie monarchiche, come la Gran Bretagna
liberale del Settecento e Ottocento (il voto all'inizio era riservato ai soli
maschi appartenenti alle classi sociali più alte, poi con il Reform Act 1832,
con il Reform Act 1867 e con il Representation of the People Act 1884 il voto
fu esteso a tutti i maschi di qualsiasi classe sociale. Il voto alle donne
venne concesso nel 1918 anche se agli uomini era concesso votare già a 21 anni
mentre alle donne solo dai 30 anni. Nel 1928 fu eliminata la differenza di età
tra i due sessi. Infine nel 1969 l'eta per votare fu abbassata a 18 anni).

L'accentramento monarchico nelle grandi monarchie nazionali come la Francia e
la Spagna, portò alla formazione della monarchia assoluta, caratterizzata dal
totale accentramento del potere sovrano nelle mani del Re. L'avvento dello
stato liberale comportò la stabile apertura di parlamenti nazionali con cui il
Re doveva condividere la gestione del paese. Nasce la monarchia costituzionale
in cui il Re è ancora il titolare del potere esecutivo, ma perde
temporaneamente e non del tutto il potere legislativo affidato al Parlamento,
ed il potere giudiziario esercitato da una magistratura indipendente che
agisce in nome del monarca.

La possibilità di condizionare il governo da parte di un monarca ereditario,
seppur limitata da una Costituzione per altro modificabile o non attuabile dal
re, è comunque incompatibile con le nuove istanze democratiche affermatesi
all'inizio del Novecento e oltre. Il Re cominciò dunque a perdere _de facto_
ogni voce in capitolo nominalmente ma non di fatto nella scelta del Primo
ministro e nella determinazione dell'agenda del governo, che veniva ora
affidata al giudizio insindacabile, salvo quella del re, delle forze politiche
presenti in Parlamento ed elette dal popolo con suffragio limitato alle sole
persone appartenenti al ceto buono. Nacque così la monarchia parlamentare, una
vera e propria forma di governo che non è repubblicana ma camuffata grazie
alla persistenza di un monarca, il quale viene ridotto ad una pura figura
cerimoniale rappresentante dell'unità nazionale, ma ancora oggi i monarchi a
seconda delle loro costituzioni godono di ampi poteri anche se in Europa
principalmente non ne vengono fatti uso da circa metà ottocento.

La monarchia costituzionale è una forma di governo in cui a capo dello Stato
c'è un sovrano i cui poteri sono limitati dalla costituzione.

Tutti i poteri sono esercitati direttamente o indirettamente dal sovrano, non
esistono altri organi costituzionali. Il sovrano governa e controlla a suo
arbitrio tutta la macchina statale, compiendo quindi tutte le decisioni
politiche, amministrative, finanziarie, economiche senza la consultazione di
altri organi.

L'abolizione del regime monarchico in alcuni stati o la proclamazione di
indipendenza di un territorio porta spesso alla proclamazione della
repubblica. Attualmente nel mondo sono individuabili tre tipi principali di
forma di governo repubblicana:

Per risolvere il dramma dell'instabilità cronica di tale sistema, sono state
ideate "forme razionalizzate" di parlamentarismi (dotate costituzionalmente di
mezzi idonei) per determinare una maggiore stabilità, la più famosa delle
quali è il Cancellierato tedesco.

Tale forma di governo si fonda sui principi di Montesquieu di una radicale
divisione dei poteri pubblici. In tale ordinamento il governo è nelle
esclusive mani del Presidente della Repubblica, eletto direttamente dai
cittadini. Egli non ha tuttavia alcuna possibilità giuridica di influenzare la
formazione delle leggi, che è di esclusivo appannaggio del parlamento. Anche
la funzione giudiziaria è indipendente dagli altri due poteri.

Un caso particolare è infine quello della repubblica direttoriale. Affine al
sistema presidenzialista per quanto riguarda la divisione dei poteri, se ne
discosta per il semplice fatto che non esiste un capo dello stato monocratico,
ma le sue funzioni vengono svolte collegialmente da un collegio ristretto, il
Direttorio, nominato dal parlamento ma in seguito da esso totalmente
indipendente sino al successivo appuntamento elettorale. Tale forma di stato
si trova attualmente vigente in Svizzera, caso isolato nel mondo.

Di seguito è riportata è una lista alfabetica non esaustiva. È da notare che è
possibile combinare tra di loro più forme di governo.

Queste forme di governo danno uno schema generale della variabilità della
struttura di potere racchiusa all'interno del governo di una nazione.
Comunque, ogni governo è unico, così come ogni nazione e la sua costituzione
\- le leggi fondamentali che descrivono la forma di governo dello Stato in
dettaglio.

Tali linee guida sono una descrizione insufficiente per le funzioni complete
di ogni governo. Come tali, le autorità politiche spesso distribuiscono e
strutturano il potere e la responsabilità in maniera più ampia di quanto detti
la forma di governo. Una democrazia rappresentativa come quella Italiana, ad
esempio, comprende misure per un certo livello di democrazia diretta, in forma
di referendum o per la democrazia deliberativa, in forma di un elaborato
processo che possa portare a una modifica della costituzione, oltre a comitati
e commissioni d'inchiesta (non sempre guidate dai deputati).

Socialismo, comunismo e fascismo, ebbero origine come movimenti socio-
economici e furono trasformati in governo da specifici partiti, che presero il
nome dal movimento stesso. La lunga esperienza di questi movimenti con il
potere, e i forti legami di ogni ideologia con il controllo governativo e
politico, hanno fatto sì che alcuni di questi si guadagnassero il
riconoscimento come forme di governo in sé.

L'Islam come movimento politico, è anch'esso spesso incluso nella lista di
movimenti che hanno profonde implicazioni per la forma di governo, ma nella
pratica viene applicato in maniera così differente, che ha poco senso trattare
tutte le applicazioni come un'unica categoria astratta. Molte nazioni del
mondo islamico si autodefiniscono _islamiche_ e spesso il termine si trova
all'interno del nome dello Stato, ma in pratica, questi governi spesso
sfruttano meccanismi di potere (come debito e nazionalismo) che non hanno
radici, e talvolta molta opposizione, nell'Islam come religione e come pratica
politica.

