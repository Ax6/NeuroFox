Lo status, il ruolo e i **diritti delle donne a Taiwan** si basano
fondamentalmente sulle tradizioni e i punti di vista della struttura sociale
patriarcale del paese[1].

Nonostante l'acquisita prosperità economica del paese e le amplissime riforme
democratiche venute in essere nel tempo, le donne di Taiwan si trovano ancora
costrette a lottare contro la discriminazione di genere in diverse leggi ed
apparati statali, non avendo ancora acquisito pari diritti con gli uomini, sia
nei luoghi di lavoro che nello status culturale[2].

Il codice civile datato 1930 fornisce diritti limitati alle donne taiwanesi,
ma mancando il diritto di decidere la propria residenza, sul diritto di
proprietà e di presentare istanza di divorzio, infine la mancanza del diritto
alla custodia dei figli[3]. Nel sistema giuridico attuale le leggi
fondamentali in materia di diritti delle donne si trovano nella carta
costituzionale, nel diritto di famiglia e nel codice civile, con gli standard
di vita nei luoghi di lavoro nel settore industriale e come dipendenti; più
altre normative correlate per tutelare la parità di genere nella "Repubblica
di Cina".

Vi è ancora tuttavia una continuazione dell'influenza ideologica di stampo
patriarcale per quanto riguarda le questioni più eminentemente familiari: il
maschio ha ancora una superiorità nelle decisioni relative alla residenza
della moglie, all'esclusivo uso per i figli del cognome del padre e nei
riguardi della gestione degli immobili. Questo nonostante la modifica del
diritto di famiglia avvenuta nel 1985 e del codice civile nel 1996[1].

Vi sono anche altre leggi che limitano i diritti delle donne riguardanti ad
esempio il divorzio, che non può essere concesso senza il consenso anche del
marito: ma in tal caso la legge vale anche all'inverso, in quanto anche il
marito non può divorziare senza il consenso preventivo della moglie[2].

Altri progetti

