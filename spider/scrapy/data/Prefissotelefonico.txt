In telefonia, un **prefisso** o **indicativo telefonico** (un tempo 'prefisso
teleselettivo') è un codice numerico anteposto al numero identificativo per
specificarne la zona geografica (o l'operatore) oppure una data categoria di
servizi.

Tali prefissi servono a identificare una area geografica (Paese, provincia o
comune), o a separare una rete telefonica secondo confini logici (ad esempio,
i vari prefissi telefonici dei diversi operatori di telefonia cellulare);
oltre a tornare utili per l'identificazione di speciali reti informative (o a
pagamento) e di numeri di servizio.

Ogni paese del mondo ha un suo prefisso telefonico internazionale, composto di
una o più cifre; all'interno di ogni paese – come appena visto –esistono
suddivisioni ulteriori per zona geografica o rete telefonica. A seconda dei
casi, può essere necessario o meno usare un prefisso geografico se ci si trova
già nell'area che viene selezionata (spesso i prefissi usano numeri speciali
come lo zero, o comunque ben identificati da una convenzione).

L'ortografia di un numero telefonico prevede che i prefissi – separati tra
loro da un semplice spazio – siano divisi dai numeri identificativi da un
trattino breve (senza spazi); in aggiunta, nessuna parte del numero dovrebbe
contenere puntini né la barra [/].

Il prefisso nazionale serve per indicare un'altra provincia (o contea o altra
suddivisione regionale) nello stesso o in un altro Stato cui si vuole essere
connessi e non occorre comporlo se ci si trova già al suo interno.

Per connettersi a un'altra provincia però non basta il numero di telefono
locale preceduto dal prefisso provinciale ma si digita anche un codice di
accesso che di solito è lo **0** : al livello nazionale si suole riferirsi al
prefisso di una provincia comprendendo questo codice di accesso, per cui per
esempio il prefisso di Buenos Aires è abitualmente inteso come 011 e quello di
Monaco di Baviera come 089.

In Italia il prefisso telefonico è incorporato nel numero di telefono locale.
Fino al 1998, tuttavia, per telefonare all'interno di un medesimo distretto
non era necessario comporre il prefisso; il nuovo sistema è stato introdotto
in via sperimentale il 19 giugno 1998 e in via definitiva il 18 dicembre dello
stesso anno[1].

In Nord America i prefissi telefonici constano di 3 cifre (ma sempre per un
totale di 10 cifre compreso il numero locale) e oltrepassano per così dire le
frontiere (valgono dal Canada agli Stati Uniti del Nord America fino ad alcuni
Stati caraibici); la loro distribuzione ha ormai raggiunto una situazione
caotica perché non si può più associare a un prefisso nazionale (area code)
un'area geografica vera e propria (quella che in Italia è una provincia);
inoltre per alcuni Stati il codice di accesso (che in questo caso è **1** ,
non **0** ) è obbligatorio in altri no; per questo motivo è pianificato un
riordino del sistema.

Ai prefissi internazionali invece si accede per quasi tutti gli Stati con il
doppio zero (che equivale al simbolo _+_ ). Ad esempio, per telefonare in
Italia dall'estero si digita 0039 oppure +39 (codice d'accesso + prefisso
internazionale); altri Stati come gli Stati Uniti d'America hanno _1_ come
codice d'accesso alla rete nazionale (che include anche il Canada e la maggior
parte degli stati caraibici) e _011_ per l'accesso a quella internazionale.

Al prefisso internazionale segue il prefisso distrettuale (comprensivo di
zero, per l'Italia). Talvolta, dopo il prefisso internazionale, uno 0 tra
parentesi (es. +41 (0) 91 xxx xx xx) indica che per quel Paese - in questo
caso la Svizzera - il prefisso distrettuale va digitato da parte di chi chiama
all'interno dello Stato, mentre dall'estero va omesso lo 0 che precede il
prefisso distrettuale (nell'esempio, +41 91 xxx xx xx).

Anche se per la telefonia mobile si usano apparecchi portatili, il traffico
generato viaggia attraverso la rete terrestre (ad esempio tramite ponti radio
fra celle adiacenti, o collegamenti in fibra ottica di lungo raggio), mentre
la rete mobile propriamente detta consiste solamente nel collegamento radio
fra cellulare e cella, a distanze non superiori a qualche chilometro.

Gli operatori di telefonia mobile possono associare alla loro utenza diversi
prefissi nazionali che, diversamente dalla telefonia fissa, non hanno _di
solito_ nulla a che vedere con l'area geografica dell'utenza stessa. I
prefissi nazionali danno solo un'informazione sul _primo_ gestore che ha
assegnato il numero e - parzialmente - sul costo della chiamata. Col fenomeno
della portabilità del numero, non è detto infatti che l'utente abbia mantenuto
lo stesso operatore iniziale. Si tratta di un modello di traffico soprattutto
europeo. Negli Stati Uniti il prefisso può sì essere indipendente dalla città
(per esempio uguale per tutto lo Stato) ma essere valido solo come prefisso
urbano, nel senso che per telefonare a un altro cellulare in un'altra città
bisogna inserire il prefisso nazionale corrispondente della rete fissa (come
accade per esempio in Argentina), ma ci sono anche altri sistemi. Normalmente
si deve digitare anche per la rete mobile un codice di accesso ( _0_ ), ma ci
sono eccezioni: in Italia, dal 30 giugno 2001, si omette lo 0, che a sua volta
è diventato un'esclusiva dei numeri locali di rete fissa (nonostante questo
sia diventato parte integrante del numero, assieme al prefisso nazionale),
mentre rimane solo un prefisso a 3 cifre, che comincia sempre con il numero 3.

Il prefisso internazionale normalmente è lo stesso della telefonia fissa; in
alcuni casi però è modificato aggiungendo una cifra (come nell'esempio
dell'Argentina in cui si aggiunge il numero 9 dopo il prefisso
internazionale). Questo dipende dal fatto che la telefonia mobile ha una rete
propria solo per l'ultimo tratto, mentre il grosso del traffico viaggia sulla
rete fissa e quindi vale il sistema della rete fissa.

Sulla base della delibera n. 9/03/CIR del 3 luglio 2003 ( _Piano di
numerazione nel settore delle telecomunicazioni e disciplina attuativa_ ), in
Italia (il cui bacino d'utenza telefonico si estende a San Marino e Città del
Vaticano ma non comprende il comune di Campione d'Italia) l'indicativo
distrettuale o della rete mobile costituisce parte integrante del numero (dal
1995) ed è possibile distinguere i prefissi in base al seguente elenco:

L'indicativo geografico era un tempo noto come prefisso teleselettivo in
quanto consentiva di chiamare un distretto diverso dal proprio, mediante la
teleselezione, che consentiva di chiamare un altro distretto digitando il
prefisso interurbano, 0, e l'indicativo distrettuale, seguito dal numero
dell'abbonato, senza interventi da parte dell'operatore (in questo senso i
prefissi dei radiomobili non erano teleselettivi).

Con la riforma del 1995, il piano di numerazione è diventato nazionale e
poiché la numerazione è divenuta univoca su tutto il territorio, in ogni
numero le cifre che prima costituivano il prefisso sono divenute parte
integrante del numero e devono essere composte anche nell'ambito del medesimo
distretto. Tali cifre costituiscono adesso un indicativo geografico e non più
un prefisso.

La formazione dei numeri geografici rispetta il seguente schema
esemplificativo:

Per quanto concerne la telefonia mobile:

Chiamate verso San Marino:

Chiamate verso la Città del Vaticano:

Malta, seppur compresa nella regione fisica italiana, è una repubblica
indipendente e, in quanto tale, dispone di rete telefonica propria con
prefisso internazionale **+356-**.

Il Comune di Campione d'Italia, exclave italiana in territorio svizzero,
utilizza la rete telefonica svizzera di cui usa il prefisso internazionale
**+41-** , eccezion fatta per il centralino comunale ( _031272463_ ).

