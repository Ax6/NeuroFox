**Clara Auteri** (Caltagirone, 19 maggio 1918 – Milano, 16 giugno 2018) è
stata un'attrice italiana di teatro e cinema.

Recitando in piccoli ruoli a teatro, nel 1937 conobbe l'attore Nico Pepe, che
sposò. Per qualche tempo venne accreditata con il proprio cognome seguito da
quello del marito. Si dedicò anche alla rivista, alla radio e al doppiaggio,
ma la sua immagine rimane legata al cinema, dove ottenne soprattutto negli
anni della seconda guerra mondiale alcuni ruoli di supporto di notevole
efficacia, a cominciare da quelli che Vittorio De Sica le affidò in _Teresa
Venerdì_ (1941) e specialmente in _Un garibaldino al convento_ (1942), dove
l'attriceimpersonò sorprendentemente una collegiale pettegola e invadente di
simpatica comunicativa. Ma sono soltanto piccoli lampi in un buio che segue
all'indomani della liberazione: la Auteri non ritroverà più il brio e la
malizia dei suoi debutti, per allontanarsi infine da ogni attività.

Morì il 16 giugno 2018 all'età di 100 anni.

