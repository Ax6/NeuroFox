Il **đồng** (IPA: dɔŋ) è la valuta del Vietnam dal 3 maggio 1978. Il codice
ISO 4217 è _VND_. È emesso dalla Banca Statale del Vietnam. Il simbolo è ₫ ed
è suddiviso in 10 _hào_. Tuttavia lo _hào_ ha un valore così basso che non
viene emesso.

In Vietnamita, _đồng_ letteralmente significa rame. Ciò origina dalla pratica
di coniare monete in rame prima della colonizzazione francese. Quando il
Vietnam divenne parte dell'Indocina francese, l'unità valutaria standard
divenne la Piastra dell'Indocina francese. I testi vietnamiti su questa moneta
la chiamano _đồng_ o, più di rado, il _bạc_ ("argento").

Nel 1946 il governo del Vietnam del Nord introdusse la propria valuta. il
đồng, che sostituì la piastra dell'Indocina francese alla pari. Due
rivalutazioni si ebbero nel 1951 e nel 1958. La prima fu ad un tasso di 100:1
e la seconda di 1000:1.

Banconote con la denominazione in piastre e đồng furono emesse nel 1953 per il
Vietnam del Sud. Il 22 settembre 1975, dopo la caduta di Saigon, il nome della
valuta del Sud-Vietnam divenne "liberation" đồng con il valore di 500 vecchi
đồng sudvietnamiti.

Dopo la riunificazione del Vietnam, anche il đồng fu unificato dal 3 maggio
1978: 1 nuovo đồng = 1 đồng nordvitnamita = 0.8 "liberation" đồng
sudvietnamita.

Il 14 settembre 1985 il đồng fu rivalutato ed il nuovo đồng valeva 10 vecchi
đồng. Questo diede inizio ad un ciclo di inflazione cronica che continuò per
gran parte dei primi anni 1990.[1]

Nel 1978 furono introdotte moneta d'alluminio (datate 1976) con valori da 1, 2
e 5 hào e da 1 đồng. A causa di un'inflazione cronica per molti anni non
circolarono monete.

Monete commemorative rame, ottone, cupro-nichel, argento ed oro sono state
coniate dal 1986 fino ad ora, tuttavia queste monete non sono mai entrate in
circolazione.

La Banca statale del Vietnam riprese ad emettere monete il 17 dicembre
2003.[2]

Le nuove monete, coniate dalla Zecca di Finlandia, avevano i valori da 200,
500, 1000, 2000 e 5000 đồng. In precedenza i Vietnamiti dovevano cambiare le
banconote con dei gettoni per acquistare dei beni alle distributori
automatici.

Molti abitanti espressero soddisfazione nel vedere nuovamente le monete dopo
molti anni ed in particolare per l'utilità di quella da 200 đồng.[3]

Nel 1978 la Banca Statale del Vietnam ( _Ngân hàng Nhà nước Việt Nam_ )
introdusse banconote con i tagli da 5 hào e da 1, 5, 10, 20 e 0 đồng datate
1976. Nel 1980 furono aggiunte quelle da 2 e 10 đồng, seguita poi dalle
banconote da 30 e 100 đồng nel 1981.

Nel 1985 furono introdotte banconote con i tagli da 5 hào e da 1, 2, 5, 10,
20, 30, 50, 100 e 500 đồng. Con l'avanzare dell'inflazione queste prime
banconote furono seguite da quelle da 200, 1.000, 2.000 e 5.000 đồng nel 1987,
da 10.000 and 50.000 đồng nel 1990, da 20.000 đồng nel 1991, da 100.000 đồng
nel 1994, da 500.000 đồng nel 2003 e da 200.000 đồng nel 2006.

Sono state stampate cinque serie di banconote. Eccetto la serie del 2003,
quelle precedenti non avevano una linea unificata. La prima tabella mostra
l'ultima serie prima del 2003 series, da 100 đồng in su.

Il 7 giugno 2007 il governo ordinò la fine dell'emissione delle banconote di
cotone da 50.000 e da 100.000₫. Sono state ritirate dalla circolazione dal 1º
settembre 2007.[4]

Dal 2003 il Vietnam ha sostituito le banconote stampate su fibra di cotone con
banconote stampate su polimeri plastici, motivando con il risparmi
monetari.[6]

Diversi giornali nel Paese hanno criticata questa decisione citando errori di
stampa ed affermando che il figlio del governatore della Banca Statale del
Vietnam abbia tratto benefici dai contratti di stampa.[6] Il governo ha
risposto alla critiche sospendendo per un mese l'uscita di due giornali e
applicando altre sanzioni ad altri quotidiani.

Una banconota commemorativa in polimeri da 50 đồng dedicata al 50o
anniversario della Banca Statale del Vietnam è stata emessa nel 2001, tuttavia
a causa del suo bassissimo valore facciale è stata stampata solo in confezione
per collezionistia.

Per sostenere le necessità delle industrie in crescita di transazioni di somme
notevoli, la Banca statale emise degli "Assegni al portatore" o "Assegni
garantiti della Banca statale" ( _Ngân Phiếu Thanh Toán_ ) con tagli da
100.000 fino a 5.000.000 đồng.

Per prevenire contraffazioni, questi biglietti hanno molti livelli di
protezione, cambiavano il loro disegno ogni 5-6 mesi ed avevano una data di
scadenza di 5 o 6 mesi dalla data di emissione.

Gli assegni furono in uso fino a che il sistema bancario non fu aggiornato per
lavorare con trasferimenti elettronici di somme rilevanti di đồng e di
conseguenza le grandi transazioni in contanti non furono più necessarie.

Nella lingua vietnamita la parola đồng può essere usata come termine generico
per ogni moneta aggiungendo il nome del Paese per specificazione. Questa
abitudine è in particolare diffusa per unità monetarie più esotiche. In alcune
comunità di lingua vietnamita all'estero, in particolare i Vietnamiti
d'America, è usato per indicare la valuta locale (USD) e per indicare il VND
si dice _đồng Việt Nam_ ( _đồng vietnamita_ ). Allo stesso modo, _hào_ e _xu_
sono usati per indicare le parole americane "dime" e "cent" in Vietnamita.

Nel Vietnam attuale, a causa del bassissimo valore della valuta, il
l'espressione "un đồng" può anche essere usata per indicare mille đồng.

Dopo la rivalutazione del dollaro dello Zimbabwe del 1º agosto 2006,[8] il
đồng per mesi è stata l'unità monetaria di minor valore. Verso il 21 marzo
2007 il dollaro dello Zimbabwe rivalutato ha ripreso il posto più basso di
moneta di minor valore (nei cambi applicati nel mercato nero) e il đồng è al
secondo posto. Il 7 settembre 2007 anche il tasso ufficiale di cambio della
moneta dello Zimbabwe è sceso sotto al đồng.

Altri progetti

