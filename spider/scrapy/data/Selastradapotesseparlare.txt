_**Se la strada potesse parlare**_ ( _If Beale Street Could Talk_ ) è un film
del 2018 scritto e diretto da Barry Jenkins.

La pellicola è l'adattamento cinematografico del romanzo del 1974 _Se la
strada potesse parlare_ , scritto da James Baldwin.

Tish e Fonny raccontano la storia della loro vita vissuta nell'America degli
anni '70. Tish, afroamericana diciannovenne in attesa del primogenito avuto
con Fonny, si batte insieme alla sua famiglia per cercare di fare giustizia e
scagionare Fonny, ingiustamente detenuto, dall'accusa di stupro nei confronti
di una donna bianca. La falsa accusa di un poliziotto razzista, è stata
architettata con la complicità della vittima, una donna psicolabile e
facilmente manipolata dall'imperante sentimento razzista di quegli anni.

Il 10 luglio 2017 viene annunciato che Barry Jenkins avrebbe diretto un film
basato sul romanzo _Se la strada potesse parlare_ di James Baldwin.[1]

La sceneggiatura è stata scritta dallo stesso Jenkins nell'estate 2013,
parallelamente a quella del film del 2016 _Moonlight_.[1]

Il primo trailer del film viene diffuso il 2 agosto 2018.[2]

Il film, presentato in anteprima al Toronto International Film Festival il 9
settembre 2018[3] e nell'ottobre alla Festa del Cinema di Roma 2018, è stato
distribuito nelle sale cinematografiche statunitensi a partire dal 30 novembre
2018[4] ed in quelle italiane dal 24 gennaio 2019.[5]

Altri progetti

