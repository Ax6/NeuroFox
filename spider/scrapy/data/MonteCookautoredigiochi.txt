**Monte Cook** (Watertown, 29 gennaio 1968[1]) è un autore di giochi e
scrittore statunitense noto soprattutto per i suoi lavori su _Dungeons&
Dragons_. È stato sposato con l'autrice di giochi Sue Weinlein Cook,[2] dalla
quale ha poi divorziato.

Cook è stato un autore di giochi professionista fin dal 1988, occupandosi
principalmente di giochi di ruolo.[3] Molti dei suoi primi lavori sono stati
per la Iron Crown Enterprises come curatore editoriale e scrittore per le
linee _Rolemaster_ e _Champions_.[4] Cook lavorò per la Iron Crown Enterprises
per quattro anni, due come _freelance_ e due come autore a tempo pieno.[2]

Cook iniziò a lavorare per la TSR nel 1992 come freelance, "scrivendo un mare
di materiale per il vecchio Marvel game che non venne mai pubblicata perché la
linea venne cancellata".[2] Nel 1994 venne assunto dalla TSR come autore di
giochi.[3] Cook scrisse moduli di avventura per _Dungeons& Dragons_,
_Labyrinth of Madness_ (1995) e _A Paladin in Hell_ (1998) e diversi
supplementi per la linea Planescape, tra cui _The Planewalker's Handbook_
(1996) e _Dead Gods_ (1998). Cook progettò anche il gioco di ruolo cospirativo
_Dark•Matter_ (1999). Dopo l'acquisizione della TSR da parte della Wizards of
the Coast, Cook fu nominato senior designer e fece parte della squadra che
sviluppò la terza edizione di _Dungeons & Dragons_. Insieme a Jonathan Tweet e
Skip Williams sviluppò il _Players Handbook_ , _Dungeon Master's Guide_ e
_Monster Manual_ , e ciascuno dei tre scrisse uno dei tre libri basandosi su
quanto stabilito.[2] Cook fu molto orgoglioso del lavoro che fece sulla nuova
_Dungeon Master's Guide_ , specialmente dopo i commenti positivi di Gary Gygax
sulla squadra di sviluppo: "Disse che il materiale nella nuova _DMG_ lo
avrebbe aiutato a diventare un DM migliore... Questo fu molto soddisfacente
come 'chiusura del cerchio'."[2] Cook nel 2000 disse riguardo al suo
coinvolgimento con la Wizards of the Coast e _Dungeons & Dragons_: "È un gran
momento per lavorare qui... perché ogni prodotto è grande, importante e
innovativo."[2] Cook lavoro anche a _Return to the Temple of Elemental Evil_ e
alla versione d20 de _Il richiamo di Cthulhu_ (2002).[3]

Cook lasciò la Wizards of the Coast nel 2001, fondando con la moglie la
Malhavoc Press per scrivere indipendentemente materiale per il _d20 System_.
Il primo prodotto della Malhavoc, _The Book of Eldritch Might_ , fu un
immediato successo ed è generalmente accreditato per aver dimostrato la
realizzabilità di pubblicare materiale in formato PDF per l'industria del
gioco di ruolo. Questo e altri dei primi prodotti Malhavoc furono inizialmente
pubblicati solo in formato elettronico, sebbene una versione stampa sia stata
poi pubblicata dalla White Wolf. Probabilmente il suo lavoro maggiormente
degno di nota per la Malhavoc è _Arcana Unearthed_ , da lui descritto come una
"variante del _Player's Handbook_ ".

Nel 2006 pubblicò _Ptolus_ , un'ambientazione per _D &D_ che Cook ha spesso
descritto come il culmine delle sue ambizioni originali per la Malhavoc.
_Ptolus_ è basata sulla campagna di giochi di ruolo che Cook ha masterizzato
durante il playtesting per lo sviluppo della terza edizione di _D &D_.

Poco dopo la pubblicazione di _Ptolus_ annunciò nel prossimo futuro che si
sarebbe concentrato sullo scrivere narrativa e su altre forme di lavoro
creativo, piuttosto che sui giochi di ruolo.[5] I suoi ultimi prodotti legati
ai giochi avrebbero dovuto essere _Monte Cook's World of Darkness_ , la sua
versione del Mondo di Tenebra, l'ambientazione horror moderna della White Wolf
che fu pubblicata alla Gen Con 2007 e l'avventura _Vault of the Iron Overlord_
, il numero 50 della collana Dungeon Crawl Classics della Goodman Games.[6]

Comunque in seguito alle richieste dei suoi fans Monte Cook pubblicò nel 2008
altri due prodotti per i giochi di ruolo, _The Book of Experimental Might_ e
_The Book of Experimental Might II: Bloody, Bold and Resolute]_.

Nel 2011 tornò alla Wizards of the Coast. Il 20 settembre 2011 Mike Mearls
annunciò che Cook gli sarebbe subentrato nello scrivere la colonna _Legends &
Lore_, pubblicata sul sito della Wizards of the Coast.[7] Nel gennaio 2012 fu
annunciato che Cook sarebbe stato l'autore principale della nuova edizione di
_Dungeons & Dragons_,[8] ma nell'aprile 2012 Cook annunciò di aver lasciato la
Wizards of the Coast in seguito "a divergenze d'opinione con la compagnia", ma
non "con i suoi colleghi autori".[9]

Nell'agosto 2012 Cook lanciò una campagna su Kickstarter per finanziare
_Numenera_ un gioco di ruolo ambientato nel remoto futuro della terra,
un'ambientazione _science fantasy_ in un'ambientazione post apocalittica con
regole minimali. La campagna fu uno strepitoso successo, rispetto a un
obiettivo iniziale di 20.000 $ raccolse oltre 500.000 $. Il playtesting iniziò
nel novembre 2012 e il gioco è stato pubblicato nell'agosto 2013.[10]

È stato fra i primi a vendere materiale per giochi di ruolo in formato PDF,
inizialmente in formato protetto (DRM), in seguito in formato standard. Ha
collaborato alla rivista _Dungeon_.

Nel 1999 ha seguito il corso del Clarion West per scrittori di fantasy e
fantascienza) e ha pubblicato i romanzi _The Glass Prison_ e _Of Aged
Angels_.[3] Ha anche pubblicato storie brevi come _Born in Secrets_ su
_Amazing Stories_ ), _The Rose Window_ su _Realms of Mystery_ e _A Narrowed
Gaze_ su _Realms of the Arcane_.[3] Ha scritto anche _The Shandler Chronicles_
, una serie di racconti ambientati nel mondo de _Il richiamo di Cthulhu_
pubblicati sul _Game Trade Magazine_.

Ha inoltre scritto il testo di saggistica _The Skeptic's Guide to
Conspiracies_.[11]

Nel 2014 _Numenera_ ottiene l'Origins Award come miglior gioco di ruolo
pubblicato nel 2013[12].

Fonte[13]

Altri progetti

