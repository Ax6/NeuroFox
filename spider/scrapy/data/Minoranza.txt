«Tutta la storia è la testimonianza del potere delle minoranze, e di minoranze
costituite da una sola persona»

Si definisce **minoranza** un gruppo sociale che, in una data società non
costituisce una realtà maggioritaria in riferimento a: etnia ( _minoranza
etnica_ ), lingua ( _minoranza linguistica_ ), religione ( _minoranza
religiosa_ ), genere ( _minoranza di genere_ ), età, condizione psicofisica.

Vi sono dei criteri oggettivi stabiliti nelle diverse sedi internazionali con
appositi trattati internazionali in base ai quali un insieme di individui è
identificabile come gruppo di _minoranza_ se condivide una identità culturale,
etnica, religiosa e/o linguistica. Tale identificazione, spesso soggetta a
problematiche di tipo socio-politico ed economico, è particolarmente
importante per garantirne diritti e tutele. Dal punto di vista del loro legame
con il territorio di riferimento possiamo identificare:

***Minoranze storiche e nazionali**

***Nuove minoranze**

***Comunità sprovviste diterritorio**

I Rom e Sinti provengono dall'India del Nord – Est, da dove si spostarono
intorno all'anno mille e, giungendo in Europa attraverso diversi percorsi, si
stanziarono in luoghi differenti. I Rom si fermarono principalmente
nell'Europa dell'Est e nella zona dei Balcani, mentre i Sinti giunsero in
Germania, in Francia e in Italia. La loro lingua, che ha subito gli influssi
dei paesi attraverso i quali sono passati, è il romanes ed è una lingua orale.
I Sinti giunsero in Italia intorno al 1400 e si stanziarono in diverse
regioni. Più o meno nello stesso periodo giunsero dalla Grecia alcuni gruppi
di Rom, che si stanziarono principalmente nell'Italia centro – meridionale.
Altri gruppi, come i Rom Harvati, di origine croata, arrivarono nei primi anni
del Novecento, mentre i Rom serbi e bosniaci si rifugiarono in Italia negli
anni novanta per sfuggire ai conflitti nei Balcani. Oggi in Italia ci sono
circa 200.000 Rom e Sinti, di cui il 70% sono cittadini italiani. Durante la
seconda guerra mondiale i Rom e Sinti vennero deportati nei campi di
concentramento insieme agli ebrei perché considerati appartenenti ad una razza
inferiore. Il loro genocidio è definito in lingua romanes "Porrajmos".[2]

AA. VV. (a cura di Giulio Angioni e Nicola Melis), _Minoranze nel
Mediterraneo: uno studio multidisciplinare_. n. 6-2008 di "Cooperazione
mediterranea", ISPROM-AM&D Edizioni.

Altri progetti

