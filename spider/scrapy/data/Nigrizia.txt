_**Nigrizia**_ è la rivista italiana mensile dei missionari comboniani
dedicata al continente africano e agli africani nel mondo.

Annovera tra i suoi più noti collaboratori Alex Zanotelli, Marco Aime, Gad
Lerner, Vauro e altri autorevoli giornalisti, scrittori ed intellettuali,
africani e non.

La rivista _La Nigrizia_ è stata fondata nel gennaio 1883. Essa sostituì gli
_Annali_ , una pubblicazione bimestrale fondata a sua volta nel 1872
dall'Associazione del Buon Pastore. Inizialmente lo scopo primo di queste
pubblicazioni era di diffondere i testi di Daniele Comboni, primo vescovo di
Khartoum. La rivista descrisse la situazione in Sudan e la rivoluzione
mahdista.

Già dai primi anni comparvero studi etnografici e, nel 1887 fu pubblicato il
primo articolo scritto da un africano, don Daniele Sorur.

Nel 1895 _La Nigrizia_ fu pubblicato con cadenza mensile. Esso continuò ad
accompagnare lo sviluppo delle missioni comboniane, ma allo stesso tempo
diventò anche un elemento importante di conoscenza della realtà africana
grazie ai suoi validi contributi sui diversi gruppi etnici. Tra gli altri
ricordiamo quelli riguardo:

Nel gennaio 1958 il direttore Enrico Bartolucci e Raffaele Gagliardi
modificarono la struttura editoriale di _Nigrizia_. L'immagine dell'Africa
presentata dal nuovo rotocalco diventò più completa, descrivendo il continente
nei suoi aspetti sociopolitici, economici, culturali e religiosi.

Nazareno Contran e Renato Kizito Sesana si avvicendarono alla direzione della
rivista dal 1965 al 1978. Sotto la guida di Contran la rivista divenne un
mezzo sempre più attento alle vicende politiche africane, in grado di fornire
una buona visione dell'Africa post-coloniale. Il direttore Sesana seguì i
movimenti di liberazione nelle colonie portoghesi, diede largo spazio ad una
forte riflessione autocritica sullo stile di missione. In questo periodo venne
aumentato l'impegno per un'informazione di qualità con l'introduzione dei
dossier e con le collaborazioni con due settimanali africani, l' _Afrique
Nouvelle_ di Dakar e _La Semaine africaine_ di Brazzaville.

Alex Zanotelli successe alla direzione della rivista nel 1978. Grazie al suo
carattere schietto e al suo forte rigore morale raccolse intorno alla rivista
prestigiose firme. Nel periodo in cui fu direttore, la rivista divenne un
mezzo importante per la discussione delle relazioni e dei modelli di
cooperazione tra paesi industrializzati e il sud del mondo. Fra i temi più
dibattuti ricordiamo:

Padre Alex Zanotelli ha inoltre sempre sostenuto che i riti della religione
cattolica vanno _adattati_ alla cultura africana in modo da essere rispettosi
della sua identità. La richiesta di un Concilio africano, iniziata con Sesana,
è una chiara indicazione in questo senso.

Elio Boscaini successe ad Alex Zanotelli, seguito poi da Giuseppe Caramazza, e
quindi da Efrem Tresoldi. Negli anni novanta del secolo scorso la rivista
accentuò l'interesse per le problematiche economiche legate alla
globalizzazione, ai flussi migratori verso l'Europa, offrendo un punto di
vista dal Sud del mondo. Sul versante religioso lo sforzo della rivista si
concentrò in quel periodo sul dialogo interreligioso.

Altri progetti

