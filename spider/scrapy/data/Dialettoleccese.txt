![1leftarrow
blue.svg](//upload.wikimedia.org/wikipedia/commons/thumb/d/d6/1leftarrow_blue.svg/16px-1leftarrow_blue.svg.png)_Voce
principale: **Dialetto salentino**._

Il **dialetto leccese** o **salentino centrale** è una variante del salentino
e si differenzia dal salentino settentrionale per la presenza di cambiamenti
metafonetici solo parziali. In particolare, si nota il dittongamento in /jɛ/ e
/wɛ/ per i soli continuatori di Ĕ, Ŏ seguiti da -/i/, -/u/ (dente-denti
vengono resi con _t **e** nte_- _t **ie** nti_; buona-buono vengono resi con
_b **o** na_- _b **ue** nu_), ma anche qualche esito metafonetico condizionato
per i soli continuatori di Ē (mese-mesi vengono resi con _m **e** se_- _m
**i** si_).  
Pur con alcune differenze tra un comune e l'altro, il salentino centrale copre
la parte meridionale della provincia di Brindisi e quella centro-
settentrionale della provincia di Lecce. A sud della linea Gallipoli \- Maglie
\- Otranto si è soliti parlare di variante meridionale del salentino,
caratterizzato dall'assenza quasi totale di cambiamenti metafonetici.

Da notare che nei comuni a ridosso della direttrice Gallipoli-Maglie-Otranto
il dialetto ha caratteristiche propriamente del Salentino meridionale, dal
quale comunque differisce per certi aspetti. Pertanto, pur rientrando nella
fascia del Salentino centrale, questi comuni (ad esempio Matino, Parabita ed
altri) ne restano effettivamente fuori.

Il dialetto presenta un sistema a 5 vocali in posizione tonica e 3 gradi di
apertura. È composto inoltre da una dittongazione metafonetica per -i e -u
finali.

La _o_ lunga diventa quasi sempre _u_ ( _sole_ > _sule_ ), tranne nella zona
di Galatina dove può rimanere _o_ ( _il sole_ > _lu sole_ ).  
La forma _uo_ diventa _ue_ ( _fuoco_ > _fuècu_ ), ma talora è reso con _o_ (
_fuocaia_ > _fòcara_ , ma anche in alcune zone _fuoco_ > _focu_ ). Queste
indicazioni di massima hanno comunque numerose eccezioni. La _o_ di _gioco_ ,
ad esempio, viene resa in modo diverso a seconda se si tratta del sostantivo o
del verbo: _io gioco_ > _iou sta sciocu_ ; _il gioco_ > _lu šwecu_ ; _giocare_
> _sciucare_.

Nell'area leccese (e a Lecce in particolare) si nota una tendenza, di
derivazione un po' aristocratica, ad _addolcire_ alcuni suoni. Ad esempio, la
_a_ e la _e_ sono quasi sempre molto aperte, si tende a sostituire la z (zeta
sorda) con la ẓ (zeta sonora), la u con la o, la g con la c (per dire zinco si
usa talora _ẓingo_ in luogo di _zincu_ ). Quest'ultimo fenomeno fonetico è
particolarmente evidente quando si parla in italiano.  
La _e_ non accentata (se non è in finale di parola) può essere resa con "i",
ma sussiste (specialmente a Lecce) la forma con _e_ ( _piccàtu_ e _peccàtu_ ).
Allo stesso modo la "o" accentata può anche essere resa con "e": _nèsciu_ /
_nòscia_ per "nostro"/"nostra", _ièu_ o _iòu_ per "io", _èju_ o _òju_ per
"olio". Il gruppo "gl" (suono non esistente nel salentino) viene reso, a
seconda della zona, con _j_ oppure con _ggh_ : _òju_ o _ogghiu_ per "io
voglio" (ma anche per "olio"), _Majanu_ o _Magghianu_ per il centro abitato di
"Magliano".  
Da notare anche la traduzione della particella pronominale _ci_ : la parola
"libera **ci** " viene resa nell'area leccese con "liberan **ne** " o "liberan
**de** ", ma già a Carmiano si preferisce "liberan **di** ", mentre nei paesi
del basso brindisino (Cellino San Marco, San Pietro Vernotico) "liberan **ci**
" e nel brindisino di Brindisi "libera **ndi** " o liberan **ni** ".

Il leccese parlato in alcuni paesi dell'area bilingue della Grecìa Salentina,
tra cui Martano, Corigliano d'Otranto, Cutrofiano, Castrignano de' Greci,
Soleto, Zollino e in altre località come Aradeo, è caratterizzato dall'uso
frequente del passato remoto anche per azioni appena compiute, a differenza
degli altri paesi del Salento, dove, anche per influenza dell'italiano, si usa
più spesso il passato prossimo. Tale particolarità, che avvicina sensibilmente
il dialetto di questi paesi al siciliano e a quello Calabrese meridionale,
deriva dal greco che, come nell'inglese e nello spagnolo moderni, usa il
passato remoto (aoristo) per le azioni compiute e concluse nel passato, anche
recente, e che quindi non hanno conseguenze nel presente. Ad esempio, la frase
"oggi è andato al mare" - che nel salentino di Lecce diventa _osce è/ha sciùtu
a mmare_ \- viene reso in queste zone _osci scìu a mmare_ , ossia “oggi andò
al mare” (confronta il griko _Sìmmeri pìrte sti ttàlassa_ e il greco moderno
_Σήμερα πήγε στη θάλασσα / sìmera pighe sti thàlassa_ ).

Il **presente** e il **passato continuato** in leccese si forma con la terza
persona dell'indicativo presente del verbo **stare** \+ indicativo
presente/perfetto del verbo:

Non esiste la forma futura, che viene sostituito dal presente progressivo in
caso di azione programmata nel futuro ( _crài sta bau fore_ , domani sto
andando in campagna), da un costrutto col verbo avere in caso di azione
necessaria ( _crài aggiu scire fore_ , domani devo andare in campagna), dal
presente indicativo negli altri casi ( _crai au fore_ , domani vado in
campagna).

Le desinenze dei verbi subiscono delle leggere variazioni da un paese
all'altro.

Il verbo "avere" è difettivo e nei tempi presente e imperfetto dell'indicativo
viene usato solo nella funzione di ausiliare. Negli altri casi viene
sostituito dal verbo _tenere_.

