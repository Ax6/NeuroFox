Il **Wonderbra** è un reggiseno che sostiene ed esalta il seno, creato nel
1961 dalla stilista canadese Louise Poirier. L'azienda nata nel 1939 prende il
nome di wonderbra nel 1955.

Il "reggiseno delle meraviglie" che magnifica il décolleté con un sistema di
push-up fa il suo debutto sul mercato americano nel 1994, lanciato dal marchio
_Playtex_ , divenendo ben presto un'icona culturale.

La modella della prima campagna pubblicitaria internazionale è la top model
Eva Herzigova nel 1994, l'immagine immortalava la modella con il famoso push
up e la didascalia _Hello Boys_ , mentre in Italia con la scritta _Guardami
negli occhi/ Ho detto negli occhi._ La campagna ebbe un enorme successo, tanto
che gli furono attribuiti incidenti stradali da uomini distratti da questa
pubblicità. Nel 2011 secondo un sondaggio è stata eletta come la _pubblicità
più efficace di sempre_.[1]

Altre modelle che sono state testimonial per Wonderbra sono: Adriana
Sklenaříková, Inna Zobove, Dita von Teese,[2] Miranda Kerr[3] e molte altre.

Altri progetti

