In fisica, la **forza di Coriolis** è una forza apparente, a cui risulta
soggetto un corpo quando si osserva il suo moto da un sistema di riferimento
che sia in moto rotatorio rispetto a un sistema di riferimento inerziale.

Descritta per la prima volta in maniera dettagliata dal fisico francese
Gaspard Gustave de Coriolis nel 1835,[1][2] la forza di Coriolis dipende,
anche come direzione, dalla velocità del corpo rispetto al sistema di
riferimento rotante.[3] È alla base della formazione dei sistemi ciclonici o
anticiclonici nell'atmosfera[4] e ha effetti non trascurabili in tutti i casi
in cui un corpo sulla Terra si muova ad alta velocità su lunghi percorsi, come
per esempio nel caso di proiettili o di missili a lunga gittata.

Meno comunemente il manifestarsi di questa forza apparente è indicato anche
con l'espressione **effetto Coriolis**.

In termini matematici, la forza di Coriolis ha la forma seguente, che segue
dalla definizione dell'omonima accelerazione nel teorema di Coriolis e dal
secondo principio della dinamica di Newton:

Le lettere in grassetto sono quantità vettoriali. **F** _C_ è la forza di
Coriolis, _m_ è la massa del corpo che si muove con velocità **v** rispetto al
sistema di riferimento non inerziale rotante,  × {\displaystyle \times } ![
\\times
](https://wikimedia.org/api/rest_v1/media/math/render/svg/0ffafff1ad26cbe49045f19a67ce532116a32703)
rappresenta il prodotto vettoriale e **ω** è la velocità angolare del sistema
non inerziale, misurata rispetto a un sistema inerziale. Esplicitando la
dipendenza dall'angolo  ϕ {\displaystyle \phi } ![\\phi
](https://wikimedia.org/api/rest_v1/media/math/render/svg/72b1f30316670aee6270a28334bdf4f5072cdde4)
formato dall'asse di rotazione del sistema di riferimento con la direzione
della velocità del corpo, l'intensità della forza vale:

L'animazione è una rappresentazione schematica dell'effetto Coriolis, in cui
un oggetto si muove rispetto a un disco rotante senza che vi sia attrito tra
le due parti. In assenza di forze esterne, il corpo si muoverà di moto
rettilineo uniforme, se osservato da un sistema di riferimento inerziale,
svincolato dal disco; se osservato da un sistema di riferimento solidale con
il disco in rotazione, invece, sembrerà percorrere una traiettoria curva. In
questo secondo caso, l'osservatore concluderà che sull'oggetto agisce una
forza. L'effetto è lo stesso che si produrrebbe con l'applicazione di una
forza trasversale alla direzione del moto, per questo motivo si parla di forza
di Coriolis. Si tratta di una "forza apparente", poiché dipendente unicamente
dal moto dell'osservatore rispetto al riferimento inerziale, e non dall'azione
di qualche altro oggetto o di un campo di forze.

È anche possibile interpretare il fenomeno come un "ritardo" del moto
dell'oggetto rispetto a quello del disco: per un osservatore in un sistema di
riferimento inerziale, la velocità tangenziale del disco aumenta in misura
proporzionale alla distanza dal centro, mentre la velocità dell'oggetto rimane
costante. Sulla Terra la situazione è analoga per un corpo in moto in
direzione longitudinale (Nord-Sud): la distanza dall'asse terrestre (l'analogo
dell'asse di rotazione del disco nell'esempio precedente) è nulla ai poli e
massima all'equatore. Dato che la Terra ruota da ovest verso est, se dal Polo
Nord oppure dal Polo Sud ci dirigiamo inizialmente verso l'Equatore, finiremo
per essere "in ritardo" sulla rotazione e dunque il nostro moto acquisterà una
componente verso ovest. Se, viceversa, dall'equatore andiamo verso uno dei due
poli, saremo "in anticipo" e acquisiremo una componente del moto verso est.
Precisiamo che, al di là di questa rappresentazione intuitiva e parziale dal
fenomeno, la forza di Coriolis si manifesta anche se inizialmente il moto non
è longitudinale (e, nel caso del disco, anche se non è radiale).

Per rappresentare adeguatamente l'effetto Coriolis si può utilizzare uno
specchio di mercurio rotante, come quelli realmente impiegati in astronomia.
La superficie di una vasca di mercurio rotante assume la forma di un perfetto
specchio parabolico. Ogni particella di mercurio è in uno stato di equilibrio
dinamico in cui la forza centrifuga è proporzionale alla distanza dal centro.
Tutto il mercurio ruota con lo stesso periodo, come un'unica massa. Un oggetto
che galleggi ovunque sul mercurio si collocherebbe anch'esso in equilibrio
dinamico, trascinato in rotazione dal metallo. Questo è ottimale per il
manifestarsi dell'effetto Coriolis.

Per prima cosa si consideri la situazione in cui un oggetto, per esempio un
piccolissimo hovercraft, sia sospeso sulla superficie del mercurio senza
attrito, supponendo trascurabile anche l'attrito dell'aria. L'oggetto, non
interagendo con la superficie non ne è trascinato, quindi consideriamo
solamente il profilo del mercurio, non la sua rotazione. Dal punto di vista di
un sistema inerziale, quando l'hovercraft è lasciato andare da una posizione
prossima al bordo della vasca, esso comincerà a oscillare da un lato all'altro
della superficie (che ricordiamo ha forma concava).

Il moto dell'hovercraft è formato da due moti oscillatori indipendenti lungo
assi ortogonali, per esempio nord/sud ed est/ovest, dello stesso periodo della
rotazione del mercurio. A seconda delle condizioni iniziali (posizione e
velocità con cui l'hovercraft è lasciato libero), il moto risultante seguirà
una traiettoria della forma di un segmento, di un'ellisse o, nel caso di una
perfetta simmetria, di un cerchio. Considerare la traiettoria ellittica come
combinazione di due moti armonici aiuta a comprendere la fisica sottostante al
fenomeno e a visualizzare la velocità non costante dell'oggetto nel seguire
una traiettoria ellittica.

La superficie del mercurio è equipotenziale perciò, per ogni volumetto di
mercurio sulla superficie si deve avere che il potenziale generalizzato _per
unità di massa_ (somma del potenziale della forza centrifuga _U c_ e della
forza gravitazionale _U g_) sia costante:

Ponendo a 0 la costante _c_ , che equivale a porre a 0 la quota alla quale
l'energia potenziale gravitazionale è nulla, ed esplicitando rispetto alla
quota _z_ , otteniamo il profilo della superficie:

Notiamo che è una superficie radiale, corrispondente a un paraboloide di
rotazione con vertice nell'origine e diretto verso l'alto. Per un corpo
sospeso sulla superficie, l'energia potenziale gravitazionale è data da:

Dato che la forza di gravità è l'unica ad agire sull'hovercraft, essa è data
dal gradiente dell'energia potenziale cambiato di segno:

Risolvendo le due equazioni differenziali del secondo ordine si ottengono due
moti armonici disaccoppiati lungo gli assi:

dove _A_ e _B_ sono le ampiezze dei moti e _φ_ e _ψ_ sono le fasi, da
determinare dalle condizioni iniziali.

Si consideri la situazione in cui l'hovercraft si muova lungo la traiettoria
ellittica con un periodo identico a quello di rotazione del mercurio. In
questo caso l'unica forza che influenza il moto è la forza centripeta prodotta
per effetto dell'inclinazione della superficie.

Quando l'hovercraft si trova in una delle posizioni _B"', la sua velocità è
inferiore a quella per la quale si avrebbe, per quella distanza dal centro di
rotazione, l'equilibrio tra forza centripeta e centrifuga. Si ha quindi una
prevalenza di forza centripeta che accelera l'hovercraft verso il centro del
disco. Alla posizione_ B _l'hovercraft sta guadagnando velocità e la forza
centripeta sta compiendolavoro consistente nell'incremento dell'energia
cinetica di rotazione dell'hovercraft. In posizione _C _l'hovercraft si muove
più velocemente della velocità di equilibrio per quella distanza da centro,
per cui si ha un difetto di forza centripeta e l'hovercraft, non più
trattenuto, tende ad allontanarsi dal centro. Nelle posizioni_ D _l'hovercraft
risale l'inclinazione perdendo velocità ed energia cinetica, che viene
convertita in energia potenziale._

Dal punto di vista di una telecamera solidale al disco rotante, l'unico
movimento percepibile è quello dovuto alla differenza tra l'orbita circolare e
l'orbita ellittica. L'hovercraft appare muoversi su una piccola traiettoria
circolare in prossimità del punto in cui è stato rilasciato. Per ogni
rivoluzione del sistema rotante l'hovercraft compie due rotazioni. Dal punto
di vista matematico questa traiettoria circolare può essere ottenuta
sottraendo una traiettoria circolare da una ellittica concentrica. La dinamica
dell'eccentricità di una traiettoria ellittica è chiamata dinamica di
Coriolis.

La forza che compie il lavoro è diretta parallelamente all'asse di rotazione
dello specchio rotante. Nell'esempio descritto si tratta della forza
gravitazionale terrestre. L'espressione _forza di Coriolis_ in questo caso è
una semplificazione di termini che riassume una dinamica complessa.

Facendo una analogia tra la dinamica di Coriolis su uno specchio parabolico e
sulla terra, ovvero se fosse possibile sospendere un oggetto sulla superficie
terrestre senza alcun attrito, cosa accadrebbe? È stato calcolato come esempio
che alla latitudine di 43° si avrebbe un moto circolare su un'orbita di 100 km
in quasi 14 ore, a una velocità di 10 m/s.[5]

Si consideri ora il caso in cui siano presenti degli attriti. I due sistemi
coinvolti sono il sistema di riferimento inerziale e il sistema rotante. La
direzione in cui si manifesta la forza di inerzia è determinata dalla
direzione dell'accelerazione rispetto al sistema di riferimento inerziale, che
è un punto di riferimento non rotante. Nel caso specifico il sistema rotante è
il mercurio con l'oggetto in contatto con la sua superficie. Normalmente il
vettore della forza d'inerzia e quello di trascinamento prodotto dall'attrito
puntano nella stessa direzione, ma non quando sia implicato un sistema in
rotazione.

Quando alla dinamica del sistema viene aggiunto un attrito tra mercurio e
hovercraft, l'orbita ellittica si riduce progressivamente a una forma
circolare.

Per l'osservatore solidale con il sistema rotante, l'orbita circolare di prima
diventa un moto a spirale verso il centro. Si ha interazione tra i due
sistemi: il trascinamento cambia un equilibrio dinamico, l'orbita ellittica,
in un altro equilibrio dinamico, l'orbita circolare.

Si ipotizzi ora che un dispositivo co-rotante prelevi una quantità di
mercurio, creando un abbassamento locale di livello. Il mercurio comincerà
naturalmente a fluire da ogni direzione per colmare il vuoto.

Definiamo ora nord il centro del disco, sud il bordo, ovest il senso orario ed
est il senso antiorario.

Il mercurio che inizialmente fluisce in senso radiale in direzione nord
diminuisce la sua velocità tangenziale (Velocità tangenziale=ω*R dove ω è la
velocità angolare e R il raggio ovvero la distanza dall'asse di rotazione) e
deflette quindi verso destra. Viceversa il liquido che fluisce verso sud
incrementa la sua velocità tangenziale e deflette verso la sua destra. Questo
caso corrisponde al modello della sedia rotante precedentemente descritta in
cui le masse vengono avvicinate o allontanate per effetto di una forza
radiale.

Il fluido in movimento verso est, nel senso di rotazione del disco, si sta
muovendo a una velocità superiore alla velocità di equilibrio, per cui tende a
risalire verso sud per allargare la sua traiettoria e il risultato è una
deflessione verso destra. Il fluido in movimento verso ovest ha una velocità
inferiore a quella di equilibrio e tende perciò ad avvicinarsi al nord e
ancora si ha una deflessione verso destra. Questo caso equivale all'esempio
della sedia rotante in cui viene applicato un momento dall'esterno, in questo
caso costituito dal gradiente di livello del fluido.

Questa serie di eventi porta a quello che in meteorologia è la legge di Buys-
Ballot. Il risultato è che il mercurio intorno alla depressione tende ad
assumere un movimento a spirale. Se il bacino ruota in senso antiorario,
allora anche il vortice ruota in senso antiorario. (Nell'esempio precedente di
moto non vincolato, la rotazione antioraria si rifletteva in una apparente
rotazione oraria dell'oggetto rispetto al sistema rotante).  
La forza causata dalla depressione nel mercurio provoca la deflessione verso
sinistra, mentre senza questo effetto sarebbe verso destra.

Se il vortice si contrae, come imposto dalle forze centripete descritte,
allora la velocità angolare aumenta. L'attrito tende a frenare il vortice, ma
la presenza delle forze che causano la contrazione ha l'effetto di mantenere
alta la velocità di rotazione.

Per avere un moto circolare stabile rispetto al riferimento inerziale,
l'intensità della forza centripeta deve essere: _F_ = _mωv_ (dove _ω_ è la
velocità angolare).

Nel caso del vortice sul mercurio ruotante, l'intensità della forza inerziale
è determinata dalla velocità reale rispetto al sistema inerziale. Quando
questa è espressa relativamente al sistema rotante, la forza è data da: _F_ =
2 _mωv_. (dove _ω_ è la velocità angolare e _v_ è la velocità della massa
rispetto al sistema rotante).

L'effetto Coriolis ha un ruolo molto importante nella dinamica atmosferica e
sulla meteorologia, poiché influisce sui venti, sulla formazione e rotazione
delle tempeste, così come sulla direzione delle correnti oceaniche (spirale di
Ekman).

Masse d'aria si riscaldano all'equatore, diminuiscono in densità e salgono,
richiamando aria più fredda che scorre sulla superficie terrestre verso
l'equatore. Poiché non c'è abbastanza attrito tra la superficie e l'aria,
questa non acquisisce la velocità necessaria per mantenersi in co-rotazione
con la terra.

Nella parte superiore dell'atmosfera l'attrito ha scarsa influenza sui venti e
le particelle di aria sono soggette esclusivamente alla forza dovuta al
gradiente di pressione e all'effetto Coriolis.

Come descritto nella sezione relativa alla dinamica dei vortici, queste due
forze tendono a compensarsi, e per questo motivo le correnti d'aria ad alta
quota tendono a scorrere parallelamente alle isobare. I venti generati con
questa dinamica sono chiamati geostrofici.

I venti che normalmente scorrerebbero verticalmente dai poli verso l'equatore
sono quindi deviati dalla forza di Coriolis e danno origine a quei venti
costanti noti con il nome di alisei. Nell'emisfero nord questi venti soffiano
da nord-est verso sud-ovest e nell'emisfero sud soffiano da sud-est verso
nord-ovest. I flussi d'aria che si sollevano all'equatore non giungono fino ai
poli, poiché la forza di Coriolis costringe le correnti d'aria a muoversi in
circolo intorno alle regioni polari.

Nell'emisfero settentrionale un sistema di bassa pressione ruota in senso
antiorario, mentre un sistema di alta pressione ruota in senso orario, come
stabilito dalla legge di Buys-Ballot; l'opposto avviene nell'emisfero
meridionale.

Per ricordare il senso di rotazione del fenomeno si può ricordare questo
semplice schema (valido nell'emisfero settentrionale)

Una applicazione tecnologica dell'effetto Coriolis si ha nel flussimetro, uno
strumento che misura l'entità del flusso di fluido che scorre in un tubo. Il
principio di funzionamento fu applicato nel 1977 dalla Micro Motion, Inc.[6]

Il sistema funziona applicando una vibrazione al tubo e quindi rilevando e
analizzando gli effetti inerziali prodotti dall'interazione tra le vibrazioni
e lo scorrimento della massa fluida.

Il principale impatto pratico della forza di Coriolis è dovuto alla componente
della forza parallela al terreno, ma c'è un altro effetto dovuto alla forza di
Coriolis, cioè l'effetto Eötvös, dovuto all'altra componente della forza,
quella verticale. A prescindere dall'emisfero in cui si trovano, oggetti in
moto da est verso ovest subiscono una forza diretta verso il basso (che
accresce leggermente l'effetto della forza di gravità: gli oggetti sono _più
pesanti_ ), mentre gli oggetti in moto nel verso opposto subiscono una forza
diretta verso l'alto (sono più _leggeri_ ). L'effetto è massimo all'equatore e
nullo ai poli, ma l'effetto è comunque troppo piccolo rispetto alle altre
forze coinvolte (gravità, reazioni vincolari, ecc.) per avere un'importanza
significativa in fenomeni dinamici.

Una conseguenza notevole dell'effetto Coriolis è espressa dal teorema di
Taylor-Proudman: in un sistema idrodinamico in rotazione in cui la forza di
Coriolis è un termine dominante (ovvero in cui i flussi avvengono su scale
confrontabili col moto di rotazione, corrispondente a un basso valore del
numero di Rossby, _Ro_ ) e in cui gli attriti dovuti alla viscosità sono
trascurabili (corrispondente a un alto numero di Reynolds, _Re_ ), tutte le
soluzioni stabili delle equazioni di Navier-Stokes hanno la caratteristica che
la velocità del fluido è costante lungo ogni linea parallela all'asse di
rotazione.

Spesso negli oceani si verificano situazioni che soddisfano le condizioni del
teorema (negli oceani _Re_ è universalmente piccolo, e valori comuni come 0,1
m/s per la velocità tipica del flusso, 4 km per la profondità e dunque in
approssimazione di acqua bassa,[7] e un valore per _f_ di 10−4 s−1
corrispondono a un valore per _Ro_ di circa 0,25, che è trascurabile): in quei
casi si possono osservare le cosiddette colonne di Taylor,[8] in cui la
velocità dell'acqua è identica in tutti i punti su una verticale.

Più in generale, il teorema di Taylor-Proudman è largamente impiegato quando
si ha a che fare con i flussi atmosferici, in astrofisica (vento solare,
dinamica di Giove) e problemi industriali come per esempio la progettazione di
turbine.

Effetti della forza si manifestano anche in fisica atomica. Nelle molecole
poliatomiche, il moto molecolare può essere descritto come una rotazione
rigida più una vibrazione delle parti attorno alla posizione di equilibrio.
Gli atomi risultano così in movimento relativamente a un sistema di
riferimento rotante (la molecola). Una forza di Coriolis è quindi presente e
induce gli atomi a muoversi in una direzione perpendicolare rispetto
all'oscillazione iniziale. Questo produce una particolare confusione nello
spettro molecolare, tra i livelli rotazionali e vibrazionali.[9]

Gli insetti del gruppo dei ditteri e dei lepidotteri utilizzano due minuscole
strutture vibranti sui fianchi del corpo per percepire gli effetti della forza
di Coriolis. Questi organi svolgono un ruolo chiave nell'abilità degli insetti
nel volo acrobatico.[10]

È un'idea diffusa che l'effetto Coriolis determini il senso di rotazione dei
vortici che si creano quando si stappa lo scarico di un lavandino:
nell'Emisfero boreale la rotazione sarebbe in un senso (antiorario), mentre
sarebbe opposta nell'Emisfero australe (orario).

In particolare, nei paesi equatoriali, sono comuni acchiappaturisti gli
spettacoli che perpetrano questa leggenda metropolitana. Solitamente in essi
ci si avvale di una bacinella, un tappo ed un secchio che vengono spostati di
volta in volta a ridosso, a Nord e a Sud della linea equatoriale.
Inizialmente, quando si stappa sull'equatore, l'acqua attraversa lo scarico
senza praticamente ruotare. Ciò avviene perché il recipiente è simmetrico e
l'acqua viene lasciata al suo interno sufficientemente a lungo da risultare
ferma. Successivamente si sposta la bacinella e la si rimpingua. Quando si
stapperà nuovamente l'acqua vorticherà nello scarico, in maniera
qualitativamente coerente con la leggenda. Questo differente comportamento è
ottenuto tramite una sapiente tecnica di versamento dell'acqua. Questa nelle
migliori esecuzioni viene travasata inizialmente dal secchio nel centro della
bacinella per poi, durante lo scolo, spostare progressivamente il punto di
versamento verso destra o sinistra, generando vortici rispettivamente
destrogiri e levogiri, in maniera invisibile agli spettatori. Alcuni esecutori
meno accorti non cominciano nemmeno a versare dal centro. Con questo
versamento asimmetrico si dota l'acqua di una vorticità intrinseca, che viene
poi trasferita al mulinello generato dallo scolo ma che (se il gioco di
prestigio è ben eseguito) non è visibile nelle increspature ad occhio nudo
fintanto che non viene aperto lo scarico. L'effetto può essere facilmente
replicato anche alle nostre latitudini.[11]

Esistono comunque anche studi seri inerenti all'argomento.[12] Lavorando
analiticamente ad esempio è possibile valutare la rilevanza dell'effetto
Coriolis sul verso di rotazione dell'acqua nello scarico e costruire
esperimenti in cui detto effetto è responsabile della rotazione del fluido.
Vale ancora una volta la pena sottolineare come l'effetto Coriolis in sistemi
dimensionalmente simile a quelli dell'esperienza quotidiana è diversi ordini
di grandezza inferiore rispetto a molti altri contributi: la geometria della
vasca e dello scarico, l'inclinazione del piano e soprattutto il movimento che
aveva inizialmente sono effetti dominanti sulla dinamica del moto dell'acqua.
Esistono però opportune configurazioni sperimentali per cui, con i dovuti
accorgimenti, è possibile azzerare gli altri contributi e trovare una piena
correlazione (qualitativa e numerica) tra il verso di rotazione dello scarico
e l'emisfero dove ci si trova. Se si prende una vasca piatta e circolare, con
uno scarico piccolo e liscio, avendo cura di attendere che l'acqua sia
perfettamente ferma e stappando con cura, è possibile osservare l'influenza
della forza di Coriolis. Vale tuttavia la pena notare che, data l'esigua
grandezza delle forze in gioco, bisogna lasciare a riposo l'acqua per alcuni
giorni, in una stanza sigillata e lontano dal passaggio di mezzi pesanti. Le
correnti d'aria barometriche, i moti vorticosi interni del liquido e le
vibrazioni indotte dai camion hanno infatti all'incirca lo stesso ordine di
grandezza del fenomeno che si vuole osservare. [13] Anche queste seconde
verifiche sperimentali confermano che la teoria degli scarichi è una falsa
credenza.

La forza di Coriolis deve essere considerata nel calcolo delle traiettorie di
razzi, proiettili di artiglieria e anche di pallottole a lungo volo, dove per
queste ultime l'effetto, sebbene spesso trascurabile, è anche in grado di
produrre una deviazione di pochi centimetri su obiettivi distanti un
chilometro.[14]

La Forza di Coriolis viene menzionata:

Altri progetti

