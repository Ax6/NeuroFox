Il **calendario persiano** , noto anche come **calendario di Jalāl** (jalāli)
o **calendario iraniano** , è un calendario solare utilizzato correntemente
nell'Iran e nell'Afghanistan. Esso stabilisce quali sono gli anni bisestili
non mediante una regola numerica, ma sulla base dell'osservazione
dell'equinozio di primavera.

Questo calendario, poco noto nel mondo occidentale, è il più accurato fra
quelli di largo uso: mentre il calendario gregoriano presenta un errore di un
giorno ogni 3.226 anni, il calendario persiano necessita una correzione ogni
141.000 anni. Esso infatti individua gli anni bisestili (anni di 366 giorni)
con un sofisticato procedimento di intercalazione; inoltre fissa l'inizio
dell'anno in un fenomeno naturale, il verificarsi dell'equinozio di primavera
da osservare di anno in anno con rilevamenti astronomici.

In tutta la storia della cultura persiana si è data grande importanza
all'adozione di un calendario accurato. I persiani furono tra i primi popoli
ad adottare un calendario solare e hanno preferito il ciclo solare al ciclo
lunare. Questo atteggiamento si accorda con il grande significato simbolico
attribuito al sole nella cultura persiana e successivamente iraniana.

Il calendario attualmente in uso nell'Iran, similmente al calendario
gregoriano, approssima un anno tropico che fa incominciare con l'equinozio di
primavera con la durata di 365,2424 giorni. Il calendario persiano fu definito
come revisione di un sistema precedente molto antico verso la fine dell'XI
secolo da una commissione di scienziati della quale faceva parte Omar Khayyam,
cioè uno dei maggiori matematici e astronomi del suo tempo (oltre che poeta).
La ricalibratura venne effettuata durante il regno di Jalāl ad-Din Malik Shah
Seljuqi, uno dei sultani selgiuchidi e in suo onore venne chiamato anche
_calendario di Jalāl_ ,

Il calendario persiano venne reintrodotto in Persia nel 1922 in seguito agli
sforzi del patriota iraniano Kay Khosrow Shah Ruh. L'Afghanistan ha adottato
questo calendario nel 1957, ma servendosi della lingua araba invece che della
persiana per denotare i mesi mediante i segni dello zodiaco.

La sequenza dei mesi del calendario persiano è la seguente:

I primi 6 mesi sono di 31 giorni, i successivi 5 mesi sono di 30 giorni
l'ultimo mese è di 29 giorni, 30 giorni negli anni bisestili.

(Vikram Samvat · Saka) · Igbo · Iraniano (Jalali (medievale) · Hijri (moderno)
· Zoroastriano ) · Islamico (Fasli · Tabulare) · Jain · Giapponese · Giavanese
· Coreano ( _Juche_) · curdo · Lituaniaon · Malayalam · Mongolo · Melanau ·
Nanakshahi · Nepal Sambat · Nisg̱a'a · Oromo · Romano · Somalo · Sesotho ·
slavo (Slavic Native Faith) · Tamil · Tailendese (lunare · solare) · Tibetano
· Vietnamita · Xhosa · Yoruba

