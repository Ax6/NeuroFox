![1leftarrow
blue.svg](//upload.wikimedia.org/wikipedia/commons/thumb/d/d6/1leftarrow_blue.svg/16px-1leftarrow_blue.svg.png)_Voce
principale: **Nazionale di calcio dell'Italia**._

La **Nazionale di calcio italiana Under-17** , i cui giocatori sono
soprannominati gli _Azzurrini_ , è la rappresentativa calcistica Under-17
nazionale dell'Italia ed è posta sotto l'egida della Federazione Italiana
Giuoco Calcio. Nella gerarchia delle nazionali giovanili italiane è posta
prima della Nazionale Under-16.

Ha partecipato a molti campionati europei di categoria, vincendoli in una sola
occasione, nel 1986-1987 (quando però erano ancora denominati "Europei
Under-16"). Nella stagione 2004-2005 ha conquistato il terzo posto negli
Europei vinti a Pontedera dalla Turchia, qualificandosi per il Campionato
mondiale di categoria, dove non ha superato il girone eliminatorio.

L'attuale selezionatore della Nazionale Under-17 è Daniele Zoratto.

Nel 2009 per la prima volta in 4 anni, gli Azzurrini guidati da Pasquale
Salerno si sono qualificati per la fase finale del campionato europeo di
categoria, disputatosi in Germania.[2] Inserita nel girone con Spagna, Francia
e Svizzera, in virtù di una vittoria, un pareggio ed una sconfitta si
qualificano alle semifinali per secondi dietro agli elvetici prima di essere
eliminati dalla Germania per due reti a zero. Grazie a questo risultato la
rappresentativa guadagnò il diritto di partecipare al campionato mondiale di
categoria che si svolse in Nigeria nell'ottobre successivo. Qui l'Italia vinse
il proprio girone superando di misura i pari età dell'Algeria e della Corea
del Sud e pareggiando a reti inviolate contro Uruguay. Agli ottavi di finale
la selezione giovanile si aggiudicò per 2-1 l'incontro con gli Stati Uniti, ma
al turno successivo subì nuovamente una sconfitta per mano degli svizzeri
terminando il suo torneo. Il raggiungimento dei quarti di finale costituisce
il miglior risultato per l'Italia dalla nascita del Campionato mondiale
Under-17 nel 1991.

Nel 2013 gli Azzurrini guidati da Daniele Zoratto hanno perso la finale del
campionato europeo di categoria in Slovacchia contro la Russia. Il secondo
posto del 2013 è il miglior piazzamento della selezione under 17 al torneo di
categoria.

Elenco dei 20 calciatori convocati per le gare del Torneo 4 Nazioni del 5, 7 e
9 settembre 2019 contro Israele, Germania e Belgio[3].

