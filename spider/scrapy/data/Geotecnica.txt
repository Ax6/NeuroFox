La **geotecnica** è la disciplina che si occupa di studiare la meccanica delle
terre e delle rocce e la sua applicazione alla scala delle opere di ingegneria
nonché a studi di carattere territoriale. La geotecnica è materia di
competenza concorrente tra ingegneri e geologi.[1]

Convenzionalmente, in geotecnica[2], il terreno viene suddiviso in classi
granulometriche, definite in base al diametro delle particelle solide che lo
compongono. Queste classi sono:

La composizione granulometrica dei terreni influenza il comportamento
meccanico e idraulico ed è determinata con la pratica del setacciamento
(mediante vagli o stacci) o della sedimentazione (per la frazione fine) di
campioni prelevati in sito.

Le caratteristiche particolari di un terreno derivano dal fatto che:

Allo scopo di determinare le caratteristiche di un terreno, di natura
meccanica (resistenza e rigidezza) o idraulica (permeabilità), sono
disponibili varie attrezzature di laboratorio:

Vengono pure frequentemente utilizzate prove di caratterizzazione in sito che
suppliscono l'impossibilità o la difficoltà di prelevare campioni in materiali
che non presentano una coesione (vera o apparente):

In generale è buona norma considerare i due tipi di prove (in laboratorio e in
sito) complementari e non alternative, in modo da supplire alle carenze
dell'uno con le capacità dell'altro.

Tali indagini e prove, secondo il DM del 14/01/2008 del Ministero delle
Infrastrutture e dei Trasporti (punto 6.2.2), _devono essere eseguite e
certificate dai laboratori di cui all'art. 59 del DPR 6.6.2001, n. 380_.
Questa norma è stata però abrogata con sentenza del TAR del Lazio pubblicata
nel febbraio 2008 (quindi DOPO la pubblicazione del DM del 14-1-2008); al
momento la Concessione (di fatto illegale secondo il TAR del Lazio) è stata
tramutata in AUTORIZZAZIONE (con le Circolari del CLSP emesse in settembre
2010); al momento (27-4-11) non sono ancora state emesse Autorizzazioni.

La disciplina geotecnica permette di studiare i differenti tipi di terreni
attraverso la definizione di una serie di indici, parametri e caratteri fisici
ricavabili da prove in sito o da prove di laboratorio. Le indagini in sito
permettono la raccolta di informazioni sul terreno nella sua condizione reale;
mentre i test di laboratorio consentono di definire compiutamente la natura e
le caratteristiche di resistenza, di compressibilità e di permeabilità dei
terreni, ricostruendo in laboratorio, mediante tecnologie più o meno
sofisticate, le condizioni fisiche e lo stato tensionale originario esistente
in sito. Le prove di laboratorio vengono distinte in tre categorie
fondamentali a seconda delle caratteristiche fisiche che si vogliono
determinare. Si possono pertanto distinguere prove di identificazione (peso di
volume, contenuto in acqua, densità, limiti di Atterberg, granulometria,
equivalente in sabbia, classificazione), prove di permeabilità a carico
variabile o costante e prove di resistenza meccanica per determinare le
proprietà fisico-meccaniche dei terreni (prove di taglio, torsione,
consolidazione edometrica, compattazione, compressione).

Le prove geotecniche di laboratorio vengono condotte su campioni di terreno
prelevati in sito, attraverso l'utilizzo di idonee attrezzature il cui
corretto impiego, dipendente dalla capacità e dall'esperienza degli operatori,
determina la classe di qualità più o meno elevata del campione ottenuto. Le
Raccomandazioni sulla programmazione ed esecuzione delle indagini geotecniche
(Associazione Geotecnica Italiana – A.G.I. 1977) individuano 5 classi di
qualità: le classi 01, 02 e 03 comprendono campioni di tipo rimaneggiato, la
classe 04 campioni con disturbo limitato (semidisturbati), la classe 05
campioni indisturbati. Per la determinazione delle proprietà fisiche e
meccaniche dei terreni devono essere utilizzati campioni che conservino la
struttura, il contenuto d'acqua e i caratteri fisici propri dei sedimenti
nella loro condizione sedimentologica naturale (campioni indisturbati). Con il
termine indisturbato pertanto si indica un campione di terreno nel quale siano
risultate minime, durante le fasi di prelievo, le alterazioni della struttura,
tessitura, contenuto d'acqua e dei costituenti chimici originari. In base al
grado di disturbo che i campioni presentano, ovvero in base alla quantità di
informazioni geotecniche che da essi si possono ricavare, i campioni sono
classificati come segue:

Come detto l'impossibilità di prelevare campioni indisturbati di terreni
incoerenti (sabbie e ghiaie) rende opportuna la caratterizzazione delle terre
mediante prove eseguite in sito. Tali prove consentono di ricavare le
proprietà meccaniche e idrauliche su volumi maggiori di terreno di quelli
associati ai campioni di laboratorio e quindi sono spesso più significative in
quanto tengono conto di dettagli e caratteri stutturali che influenzano il
comportamento alla scala dell'opera di ingegneria e che non possono essere
presenti in un campione di laboratorio. Ad esempio, la stima delle
permeabilità in sito è spesso maggiormente significativa di quella in
laboratorio perché tale proprietà è condizionata da dettagli stratigrafici
(es. livelli di sabbia in un'argilla) che non possono essere inclusi in un
provino di terra per le rpove di laboratorio.

Inoltre la stima della rigidezza è particolarmente sensibile al disturbo del
terreno che inevitabilmente caratterizza ogni campione di terra mentre questo
problema non è ovviamente presente allorché si sottopone a prova il terreno
nella sua sede naturale (in sito). Per contro la stima dei parametri
geotecnici mediante prove in sito è spesso basata su correlazioni empiriche
che rendono particolarmente incerta la valutazione. È bene ricordare che ogni
prova in sito ha un suo campo di applicazione ideale sia per quanto riguarda i
tipi di terreno sia per le proprietà geotecniche di interesse. Ad esempio le
prove penetrometriche SPT sono più indicate per i terreni sabbiosi (meno per
quelli argillosi) e decisamente più affidabile per la stima della resistenza
che della rigidezza delle terre.

Risulta di estremo interesse ai fini geotecnici delineare quali siano gli
stati di alterazione tensionale cui va incontro un campione di terreno di
massima qualità (Q5) durante le differenti fasi di campionamento, trasporto e
preparazione propedeutiche e preliminari all'esecuzione dei test geotecnici in
laboratorio. Di seguito sono stati riassunti i principali passi di questa
filiera geotecnica:  
a) fase di perforazione;  
b) fase di campionamento geotecnico;  
c) sigillatura, trasporto e conservazione del campione;  
d) fase di estrusione dal campionatore;  
e) fase di confezionamento del provino.

Nella preparazione del provino parte fondamentale riveste l'estrusione del
campione (Q5) dalla fustella di campionamento la cui attuazione deve avvenire
secondo criteri di massima accuratezza giungendo altresì alla descrizione
preliminare dettagliata del campione fornito. Tale fase di lavoro permette di
evidenziare attraverso un semplice esame visivo macroscopico alcuni elementi
di fondamentale importanza, la cui analisi preliminare può permettere di
valutare anche il grado di validità e significatività del campione a
disposizione. Difetti evidenti di campionamento in sito sono rappresentati da
compressione e raccorciamento della carota (confronto tra quota di prelievo e
lunghezza reale della carota, tipico in terreni molto soffici), irregolarità
stratigrafiche all'interno di orizzonti omogenei (intercalazioni granulari
grossolane in depositi coesivi), distruzione tessiturale del campione
(frequente in depositi coesivi fortemente sovraconsolidati) oppure veri e
propri errori di campionamento in foro (nuclei rimaneggiati convoluti,
campionamento in orizzonti indesiderati, ecc.). L'apertura della fustella va
quindi condotta secondo procedure di rilevazione standardizzate con
compilazione di apposito certificato descrittivo.

I test di laboratorio vengono distinti in tre categorie fondamentali sulla
base delle caratteristiche proprie del campione che si vuole andare a
determinare:

Gli aspetti principali di cui si occupa sono:

Molti studiosi si sono occupati di questa disciplina. Contributi pionieristici
sono dovuti a Terzaghi (principio degli sforzi efficaci), considerato il
fondatore della moderna geotecnica. Altri contributi indiretti sono stati
forniti da Mohr e Coulomb, per quanto riguarda l'applicazione del criterio di
resistenza alle terre, Rankine per il calcolo della spinta delle terre.

In epoca più recente, grazie allo sviluppo delle teorie elastoplastiche,
formulate in principio per i metalli, si menzionano Schofield e Wroth e la
scuola di Cambridge (modello Cam-Clay), Alonso e la scuola di Barcellona
(terreni non saturi), Bishop, Lade.

Altri progetti

