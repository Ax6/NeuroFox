**Teodosio III** , detto **il cieco** o **l'addolorato** (in georgiano: თეოდოს
III; ... – ...) è stato un sovrano georgiano, ultimo re indipendente di
Abcasia.

Giorgio II di Abcasia mandò due dei suoi figli, Teodosio e Bagrat, a
Costantinopoli per concludere gli studi e in modo tale che non ci fossero
lotte per la successione dopo la sua morte.

Alla morte del fratello Leone III nel 967, alcuni ribelli meskhi, mingreli e
cartali spinsero Teodosio a spodestare il fratello Demetrio III, tuttavia
quest'ultimo rimase al potere e dopo aver imprigionato il fratello ribelle lo
fece accecare.

Teodosio perciò si rifugiò nel ducato di Kartli, presso un certo Adarnase, per
poi chiedere asilo presso la corte di Davide III il grande, principe di Tao.

In seguito Demetrio si riconciliò con Teodosio, e alla morte di quest'ultimo
reclamò il trono.

Durante il suo regno, caratterizzato da una forte anarchia e
dall'indebolimento del potere regale in diversi domini, primo fra tutti il
ducato di Kartli, fu spodestato da una coalizione formata dal duca di Kartli
Ioanne Marushis-dze, dal principe di Tao Davide III e dalla sorella di
Teodosio, Gurandukht. Gli succedette il nipote Bagrat III che unificò le
corone di Georgia e Abcasia.

