**Giovanni Pellielo** , detto **Johnny** (Vercelli, 11 gennaio 1970), è un
tiratore a volo italiano, vincitore di 4 medaglie olimpiche individuali, 10
titoli mondiali (4 individuali) e 12 titoli europei (5 individuali).

Afflitto da crisi asmatiche, comincia a dedicarsi all'attività sportiva solo
dopo i 15 anni.

Dopo aver conseguito il diploma di perito tecnico agrario, si iscrive alla
facoltà di ingegneria genetica che successivamente decide di abbandonare. Si
dedica anche al ballo liscio e nel 1989 è Campione Italiano Juniores della
specialità.

Nel 1996 entra per concorso nelle Fiamme Azzurre, il gruppo sportivo della
Polizia Penitenziaria di cui fa parte.

Nel 2000 è stato convocato in Vaticano in udienza dal Pontefice alla presenza
del Cardinal Sepe ed è stato insignito del Discobolo d'oro per la morale, dal
Cardinal Ruini a Castel Gandolfo, in occasione della festa nazionale del CSI,
il Centro Sportivo Italiano.

Ha fondato un gruppo di solidarietà, denominato _Team Shooting J. P._ , per i
più bisognosi ed una Scuola Internazionale di Tiro che ha sede a Vercelli e di
cui sta portando avanti la ristrutturazione[1].

Inizia nel giorno del suo diciottesimo compleanno quando la madre, che da anni
praticava questo sport, lo accompagna per la prima volta su un campo da tiro.
Appena quattro anni dopo, viene convocato per partecipare alle Olimpiadi di
Barcellona '92, dove si classifica a ridosso della finale a sei.

Vince 6 finali di Coppa del Mondo, 3 titoli mondiali, 3 titoli europei, 17
prove di Coppa del Mondo, 10 titoli italiani, 2 volte i Giochi del
Mediterraneo, la medaglia di bronzo alle Olimpiadi di Sydney 2000, le medaglie
d'argento alle Olimpiadi di Atene 2004, Pechino 2008 e Rio de Janeiro 2016.
Risultati a livello individuale, cui si aggiungono quelli a squadre, che lo
pongono da anni ai vertici del ranking mondiale.

Il 3 agosto 2010 ha ottenuto dal CONI la _carta olimpica_ che gli ha
consentito di prendere parte alla sua 6ª Olimpiade consecutiva[2], a Londra
2012. Partecipando a Rio 2016 ha preso parte alla sua 7ª olimpiade.

CAVALIERE DI MALTA

Cavalieri Ospitalieri

