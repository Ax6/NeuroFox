**Critica Liberale** è una rivista politica fondata nel 1967, in quattro
serie, è diretta da Enzo Marzo.

Attualmente la rivista è edita con cadenza mensile. Dal gennaio 2003 “Critica
Liberale” è pubblicato per i tipi delle Edizioni Dedalo di Bari.

Nata negli anni '60 come agenzia stampa della sinistra interna al Partito
Liberale Italiano di quel tempo, la testata è dal 1974 una rivista liberale
indipendente da ogni forza politica italiana; dal 1994 Critica liberale è
anche una fondazione che, assieme alla rivista, cerca di dare espressione e
continuità a una tradizione politica e di pensiero che ha le sue radici nel
liberalismo europeo, nella tradizione laica e illuminista, nell'impegno per i
diritti civili e per l'integrazione federale dell'Europa democratica.[1][2]

La rivista è espressione del liberalismo di sinistra e del pensiero laico
italiano, seguendo la tradizione che ha avuto per protagonisti figure come
Giovanni Amendola e Benedetto Croce, Piero Gobetti e i fratelli Rosselli,
Gaetano Salvemini ed Ernesto Rossi, Luigi Einaudi e il "Mondo" di Mario
Pannunzio, gli "azionisti" e Norberto Bobbio.

A partire dal gennaio 2005 Critica liberale pubblica, in collaborazione con
l'Ufficio Nuovi Diritti della Cgil nazionale, un “Rapporto annuale sulla
secolarizzazione e la laicità in Italia”, basato su una capillare raccolta di
dati sullo stato della laicità delle istituzioni e sulla secolarizzazione
della società italiana.

Critica liberale è membro del Cric, Coordinamento delle riviste italiane di
cultura.

"Critica Liberale si oppone all'ondata di ciarlatani populisti nel sistema
politico e la società italiana, denunciando una presunta sua corruzione
economica, politica, civica e culturale, e l'estremo clericalismo oscurantista
che ha reimpostato artificialmente sul paese, i suoi innati istinti anti-
europei".[3]

