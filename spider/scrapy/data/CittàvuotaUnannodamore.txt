_**Città vuota/Un anno d'amore**_ è il 121° singolo di Mina, pubblicato nel
1978 dalla vecchia etichetta dell'artista Ri-Fi.[1][2]

Pubblicato dall'etichetta Ri-Fi, a cui Mina non è più legata ormai da una
decina d'anni, in quanto produce i suoi nuovi dischi con l'etichetta privata,
proprietà di famiglia PDU; è tuttavia riportato nella discografia ufficiale
dell'artista.[1]

Curiosamente contiene la prima incisione di _Città vuota_ (1963), titolo che
aveva segnato il passaggio dell'artista, dal primo contratto con la casa
discografica Italdisc, proprio alla la Ri-Fi.

NON è invece casuale che il disco sia pubblicato subito dopo e sull'onda del
successo ottenuto dal rifacimento in chiave disco music di questo storico
brano (vedi Città vuota - disco version).

Così come la scelta del lato B, ricaduta su _Un anno d'amore_ , canzone
originale del 1964 certificata disco d'oro.

Gli arrangiamenti e la direzione d'orchestra sono rispettivamente di Piero
Gosio (lato A) e Augusto Martelli (lato B).

