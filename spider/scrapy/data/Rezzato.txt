**Rezzato** ( _Rezat_ in dialetto bresciano[3]) è un comune italiano di 13 550
abitanti[1] della provincia di Brescia in Lombardia.

Posto immediatamente ad est della città di Brescia nell'area tra il capoluogo
e il Lago di Garda, risulta essere il comune più popoloso dell'est bresciano e
il terzo comune dell'hinterland per numero di abitanti dopo Gussago e
Concesio[1].

Fin dal Cinquecento la sua vicinanza alle cave di marmo di Botticino e la sua
forte vocazione al lavoro artigianale lo hanno reso noto come il "paese degli
scalpellini" (o _tàia-préde_ in dialetto bresciano), abili addetti alla
lavorazione del marmo[4].

Dal 18 febbraio 2019 il comune fa parte dell'Associazione Nazionale Comuni
Virtuosi[5].

Rezzato è posto nell'area pedemontana immediatamente ad est del capoluogo.

Il territorio è costituito da tre grandi macroregioni morfologiche: l'ansa
pianeggiante tra il Monte Maddalena, la collina di Botticino e il Monte
Regogna. Il sistema collinare è costituito dai monti Regogna, Fieno e
Marguzzo, grazie ai quali Rezzato fa parte delle Alpi meridionali italiane, e
da due culminazioni quali il monte Peladolo e il Poggio San Martino,
leggermente distaccati dalle altre alture[4].

I sistemi collinari già citati nascono nel corso delle varie ere geologiche e
sono costituiti da diverse tipologie di rocce.

La prima roccia da considerare è la _corna_ , costituita da carbonato di
calcio e magnesio, la quale si sarebbe formata quasi 193 milioni di anni fa.
Questa roccia è presente in tutto il bacino compreso tra il Monte Regogna e il
Monte Marguzzo, comprendendo anche il Poggio San Martino. Importanti studi
effettuati sul monte Regogna hanno consentito di individuare varie forme
fossilizzate di vita animale e vegetale marina[4].

L'età del _corso_ inizia poco dopo quelle della corna. Di questa roccia è
costituita la parte inferiore del Monte Regogna e tutto il Monte Peladolo.
Essendo appunto parti molto basse, un tempo, quindi, sommersi del mare, sono
state qui rinvenute conchiglie fossili di ammoniti e ricci di mare[4].

Il _medolo_ , il quale affiora sulla parte occidentale del Monte Regogna, ha
una formazione di gran lunga più recente (178 milioni di anni fa) ed è una
roccia costituita da calcari marmosi. Il medolo è caratteristico di un
ambiente marino profondo e pertanto anche qui affiorano resti di conchiglie
fossili.

Le rocce più giovani sono quelle che costituiscono il Colle San Pietro: queste
sono costituite da calcari grigi alternati a marne formatisi 147 milioni di
anni fa.

Il territorio di Rezzato è attraversato dal Naviglio Grande Bresciano, che dal
Gavardo si dirige verso Brescia, rifornendo tutti i torrenti agricoli della
Valverde e della pianura a sud.

Il _Rino_ è un torrente che attraversa il centro storico della frazione di
Virle e che si immette nel Naviglio Grande Bresciano all'altezza dello
svincolo stradale di Treponti. Nei pressi della foce del Rino, dalle acque del
Naviglio si dirama il torrente detto della _Lupa_ che si dirige nelle campagne
a sud di Treponti verso Castenedolo.

Da Botticino scende il torrente _Rino Musia_ che attraversa parte del
territorio nord-est rezzatese, per poi entrare nel Comune di Brescia.

Tra le molte ipotesi sull'etimologia del toponimo Rezzato, quella più famosa
riguarda la storia di un leggendario Re di nome Zato che viveva nel territorio
ad est di Brescia. Questa leggenda divenne, nel tempo, così famosa che oggi lo
stemma del comune raffigura un mezzo busto di un re. Tra le tante leggende
inventate attorno a questa figura, la più strana è quella dell'attribuzione di
una moglie a questo re, ovvero la regina Sabina, la quale regnava sulla Valle
Sabbia. L'ipotesi più plausibile è, comunque, quella della derivazione del
termine dal complesso della _curtis vetus_ o _Curvione_ , dalla quale corte
regia o _Regiadum_ , il luogo dove nel medioevo l'imperatore sostava durante i
suoi viaggi diplomatici. Per ricordare questa nobile origine, rimane ancora
tutt'oggi, presso la stazione ferroviaria, la località Curvione, esito di
_Curtis Vetus_.

I reperti più antichi ritrovati sul territorio rezzatese risalgono al
Neolitico: il loro luogo di ritrovamento fu la Cavernetta _Ca' dei Grii_.
Questa cavità si trovava sul versante meridionale del Monte Regogna ed è
andata perduta durante i lavori di sfruttamento della cava vicina nel 1969[4].
Questa cavernetta era lunga circa 9 m e aveva una larghezza di 3,50 m; al suo
interno (durante i lavori iniziati nel 1954) furono ritrovati frammenti
vascolari risalenti alla _Cultura dei Vasi a Bocca Quadrata_ e anche resti
scheletrici. Non si esclude che la cavernetta sia stata usata come rifugio per
una famiglia durante la Seconda guerra mondiale[6]. Altri reperti sono stati
rinvenuti sul Monte Peladolo e sono databili intorno all'Età del Bronzo: su
questa collina, infatti, si ritiene fosse presente un abitato di palafitte[6].
Durante i molti lavori di scavo tra il 1881 e il 1968 sono stati rinvenuti,
oltre che a molti manufatti in terracotta, anche dei crani di bambini e
scheletri umani.

L'età Romana vede il territorio di Rezzato oltrepassato da un'importante
strada, la _via Gallica_ , che collegava Brescia a Verona che oggi sarebbe
stata ricalcata dal percorso della ex _statale 11_. In più, da alcuni reperti,
emerge che probabilmente all'altezza di Treponti vi fosse un bivio di questa
strada che portava a Gavardo e a Vobarno (questa strada secondaria è ricalcata
oggi dalla _statale 45 bis_ )[4].

Nell'epoca Romana, Rezzato insieme a Botticino fu uno dei luoghi di estrazione
del marmo più sfruttati dagli antichi Romani come dimostrano i materiali
utilizzati per la costruzione di molti edifici a Brescia e a Roma. Non ci
sono, però, importanti ritrovamenti risalenti a quell'epoca se non alcuni
mattoni usati per la costruzione delle case romane rinvenuti nel 1998 nella
zona del Santuario della Madonna di Valverde[4], un'ara della gens Livia
ritrovata sul Colle San Pietro, una lanterna rappresentante il dio Dioniso
ritrovata con alcune tombe nella località Torre, una fibula in bronzo
ritrovata sul monte Peladolo e un lastricato di strada romana ritrovato nel
1971 durante i lavori per il cavalcavia Rezzato-Botticino[6].

Il Medioevo costituisce il periodo di nascita del paese. Intorno all'anno
1000, il vescovo di Brescia, Landolfo, donò alcuni fondi ai monaci benedettini
del monastero di Sant'Eufemia per bonificare la zona ad est della città.
Grazie ai monaci le terre furono bonificate e nacque il primo centro abitato
che dipendeva religiosamente e civilmente dal monastero di Sant'Eufemia. Per
questo che nel 1299 il vescovo di Brescia Berardo Maggi venne incontro alle
richieste dei rezzatesi emanando un decreto in cui dichiarava la nascita del
paese di Rezzato[6].

Rezzato nel 1429 passò sotto il dominio della Repubblica di Venezia: iniziò
per il paese un periodo di prosperità e fioritura del commercio.

Nel 1548 il nobile Giacomo Chizzola fondò a Rezzato la prima accademia di
agronomia[6].

Negli anni successivi furono costruite molte ville a Rezzato, tra cui _Villa
Fenaroli_ e _Villa Provaglio_.

Sotto il provvisorio dominio dei Visconti, nel Cinquecento, Rezzato fu posto
come paese capitano della regione _Quadra_ (comprendente anche i comuni di
Sant'Eufemia della Fonte, Mazzano, Caionvico, Borgosatollo, Castenedolo, Virle
e Calcinato)[7].

Il comune si governava con tre consiglieri che duravano in carica un anno; 12
consoli che a turno ricoprivano la carica di massaro e un cancelliere.

Passato nel XVIII secolo sotto l'impero napoleonico, divenne poi parte
dell'impero austro-ungarico.

Durante la seconda guerra di indipendenza italiana, Rezzato fu tra gli scenari
della Battaglia di Treponti che si tenne fra i Cacciatori delle Alpi di
Garibaldi e le forze austriache nella campagna tra Treponti e Castenedolo.

Dal punto di vista amministrativo, dal 1859 al 1926 Rezzato fece parte del
Circondario di Brescia ed era a capo del Mandamento X che comprendeva anche i
comuni di Borgosatollo, Botticino Sera, Botticino Mattina, Mazzano,
Castenedolo, Nuvolera, Nuvolento, Serle, Ciliverghe, Caionvico, Virle
Treponti.

Nel 1897 fu aperta la ferrovia Rezzato – Vobarno che fino al 1968 ha collegato
la Valsabbia alla stazione ferroviaria posta sulla Milano – Venezia.

Nel 1928 fu integrato il territorio del soppresso comune di Virle Treponti,
formato dalle attuali frazioni di Virle e di Treponti.

Rezzato fu colpito da 43 incursioni aeree alleate e fu luogo di transito delle
operazioni politico-militari che dalla città di Brescia si muovevano verso il
lago. Nel periodo tra l'8 settembre 1943 ed il 28 aprile 1945 a Rezzato si
sviluppò anche un'organizzazione partigiana artefice anche del giornale
clandestino " _Il ribelle_ "[4].

Rodolfo Vantini è stato uno degli scultori più importanti del Bresciano;
nacque a Brescia nel 1792. Dopo vari studi divenne architetto e la sua vita
iniziò a legarsi particolarmente a Rezzato: prima di tutto per motivi
sentimentali che lo legavano ad una giovane del luogo, poi per motivi di
lavoro (fu lui, infatti, ad ideare il cimitero ed il palazzo del comune)[4].

Successivamente il Vantini decise di istituire proprio a Rezzato una scuola
per scalpellini che nel corso dell'Ottocento si rivelò assai importante per lo
scultore. La scuola fu anche favorita da una grande adesione da parte dei
rezzatesi vista la vicinanza con le cave di marmo di Botticino.

A Rezzato si trovano molte ville antiche[8], tra le quali:

La PInAC è la Pinacoteca Internazionale dell'Età Evolutiva intitolata ad Aldo
Cibaldi. Il progetto ha inizio negli anni '50 e nel 1969 la Pinacoteca diviene
civica. La particolarità di questa Pinacoteca è la presenza al suo interno di
molteplici opere realizzate da bambini di tutto il mondo che vengono
catalogate ed elaborate. La PInAC si trova in via Disciplina nell'edificio che
un tempo era la chiesa di Sant'Alessandro.

Il colle San Pietro è importante per le comunità religiose di Rezzato e Virle,
poiché sulla sua sommità fu costruito nel 1008 un piccolo monastero
benedettino. I monaci vi rimasero fino al 1299 quando, con la nascita del
comune, vi fu istituita la prima chiesa parrocchiale. Nel 1460 la chiesa fu
abbandonata perché la parrocchia si trasferì nell'attuale chiesa di San
Giovanni.

Nel 1571 salì sul colle e nel convento una piccola comunità di frati
Cappuccini.

Dopo ristrutturazioni e instabilità nel corso del XVIII e del XIX secolo, nel
XX secolo tornarono i frati minori francescani.

Il monastero possiede una ben fornita biblioteca con manoscritti antichissimi.

Nel 1631 il Consiglio di Rezzato deliberò la costruzione di una nuova
parrocchiale che rispondesse alle esigenze del culto per il continuo
incremento demografico. Il nucleo centrale risale al 1310 (di cui oggi si può
ancora ammirare il campanile), la ristrutturazione in stile barocco termina
nel 1672.

Oltre all'altare maggiore in marmo di botticino, essa era arricchita da vari
altari laterali dedicati al Santissimo Sacramento, Sant'Anonio, San Sebastiano
e al Santissimo Rosario. Accanto alla chiesa attuale fu edificata nel 1707 la
chiesa della _Confraternita del Suffragio_. Completamente spoglia al suo
interno, possiede un campanile che termina con una caratteristica cupola
arabeggiante in bronzo alla cui estremità si trova una piccola bandiera
segnavento.

La strada che collega il paese al santuario risale al 1642 e la cappelletta
sul laghetto (luogo dell'apparizione) fu costruita nel 1400 e poi
ristrutturata nel 1712 in seguito all'apparizione del 1711. Il fatto che la
strada e il santuario vero e proprio siano stati costruiti nel Seicento è
spiegato dal aumento di religiosità da parte dei rezzatesi e anche all'aumento
della popolazione locale avvenuto proprio in quel periodo.

Discorso a parte è da fare per la rotonda di S.Maria in _Vallis Verdis_.
L'edificio in architettura romanica (l'unico della zona) era presente prima
ancora dell'apparizione e sta a significare la particolare devozione mariana
della Valverde. Edificato intorno all'anno 1100 l'edificio è stato inglobato
nel 1600 nella chiesa del santuario (oggi, infatti, da fuori non si riesce a
distinguere la Rotonda). La costruzione ha una forma circolare nella sua prima
parte proprio come se si volesse imitare la pianta del S.Sepolcro a
Gerusalemme, ciò significa che la sua pianificazione è posteriore all'anno
della prima crociata (1099).

Nel complesso il comune di Rezzato possiede più di 160.000 m²[9] di verde
pubblico tra parchi, spazi sportivi e aree verdi.

I parchi pubblici sono i seguenti:

Abitanti censiti[10]  

Al 31 dicembre 2015 a Rezzato la presenza straniera è di 1.877 individui[11]:

Uno degli eventi più noti della storia medievale rezzatese è quello della
duplice apparizione della Madonna e di Cristo. Il tutto risale all'estate del
1399[4] nella zona della Valverde dove un bifolco stava lavorando nel suo
campo. Al bifolco apparve un uomo, rivelatosi poi Cristo, che gli ordinò di
prendere i tre pani che aveva nella bisaccia e di gettarli in un laghetto non
molto distante da lì. Il contadino recatosi al laghetto incontro una donna (la
Madonna) che lo obbligò a tornare indietro senza gettare i pani nello specchio
d'acqua. Poco dopo, Cristo ripeté al contadino di tornare al laghetto per
gettarvi i tre pani e di nuovo la Madonna disse al bifolco di tornare da
Cristo implorandolo di avere pietà e di accettare che venisse gettato in acqua
solo uno dei tre pani. Tornato di nuovo al suo campo l'uomo implorò Cristo il
quale acconsentì e fece tornare l'uomo nuovamente al laghetto per gettarvi un
solo pane. Simbolicamente questi tre gesti, come spiegò poi Maria all'uomo,
rappresentavano la fame, la guerra e la peste, e l'atto di gettarli in acqua
significava l'attuazione di queste disgrazie volute da Cristo per punire
l'uomo della sua perseverazione. L'anno dopo, infatti, si diffuse una
crudelissima pestilenza che uccise un terzo della popolazione[4].

Nel luogo dove un tempo vi era il laghetto è stata costruita nel corso del XV
secolo una piccola cappella e, poco distante, un santuario dedicato alla
Madonna di Valverde. Ogni anno l'episodio è riproposto durante la processione
di Sant'Anna, patrona del paese, l'ultima domenica di luglio.

Un'altra apparizione si ricorda proprio nel luogo dove si verificò quella del
1399. Nel 1711, il comune fu colpito da una grande epidemia di peste e i
rezzatesi organizzarono molti riti religiosi per chiedere alla Madonna la fine
dell'epidemia. Un giorno, due ragazzini di 8 e 11 anni, che etrano andati a
raccogliere castagne sul colle San Pietro, videro brillare la Madonna posta
sulla cappella del laghetto e in seguito sentirono la voce di una donna che li
rassicurò. In seguito a questa seconda apparizione, la cappella è stata
ristrutturata nel 1712[4].

Dal 1900, Rezzato è sede di una casa di riposo, posta nella sede attuale dal
1992, di un centro diurno per anziani, di un centro diurno per disabili. Dal
1992 è presente una Residenza sanitaria assistenziale e, dal 1995, una unità
operativa di riabilitazione[12].

A Rezzato sono presenti le seguenti scuole:

Il primo asilo fu gestito dalle suore e si trovava a Virle, venne in seguito
spostato nella struttura odierna a metà degli anni cinquanta[ _senza fonte_ ].
Un altro asilo per bambini, sempre gestito da suore, si trovava nel centro di
Rezzato presso l'attuale asilo Alberti[ _senza fonte_ ].

A Rezzato sono presenti anche una biblioteca, una ludoteca, un centro
ricreativo estivo per bambini e anziani sulle sue colline ( _La Colonia_ ,
1975) e un centro di formazione per le persone diversamente abili[13]. La
biblioteca comunale è anche sede del centro operativo bibliotecario Brescia
Est[14].

Rezzato è anche il paese con il più alto numero di laureati e diplomati della
provincia subito dopo il capoluogo[15].

Tantissime le associazioni culturali presenti a Rezzato, come ad esempio i
Ritminfolk - Gruppo Danze Popolari che ricerca e conserva gli aspetti
culturali e locali della danza e della musica popolare. Divulgano la danza e
la musica popolare attraverso l'organizzazione e l'animazione di feste.

Il comune di Rezzato è composto da diversi nuclei abitativi e quartieri, nati
nel corso della seconda parte del XX secolo attorno ai nuclei storici di
Rezzato e della frazione di Virle.

Il territorio comunale è suddivisibile in tre nuclei abitativi distinti[16], a
loro volta suddivisibili in quartieri e zone urbane:

Dal 1º dicembre 2009 a Rezzato vige il sistema di raccolta differenziata porta
a porta dei rifiuti. Dati della percentuale di raccolta differenziata:

A Rezzato è attiva una stazione fissa di rilevamento della concentrazione di
**PM 10** nell'aria. Secondo la normativa europea il valore massimo
giornaliero di concentrazione di PM10 nell'aria è di 50 µg/m³. In un anno sono
consentiti solo 35 giorni di superamento di tale soglia. Dati[18]:

Rezzato e Virle, appartenendo alla zona del Bacino Marmifero del Botticino,
sono sempre stati particolarmente interessati del fenomeno dell'escavazione
del marmo. A Virle tutt'oggi sorge un'importante cava di carbonato di calcio
per utilizzo industriale ed edilizio, mentre altre (come la Burgazzi) sono
state chiuse negli ultimi trent'anni. Nonostante ciò, data anche la stretta
vicinanza con Botticino, Rezzato è sempre stato famoso per l'opera della
lavorazione marmifera, che ha permesso di far conoscere i suoi maestri
scalpellini in tutto il mondo: per esempio, la lavorazione del marmo
dell'Altare della Patria a Roma è avvenuta proprio a Rezzato[19].

Come tutto l'hinterland cittadino, anche Rezzato possiede una gran quantità di
attività economiche. Oltre alle molte attività manifatturiere vi è una forte
presenza del settore commerciale.

L'agricoltura è in calo, nonostante sia nella zona della Valverde, che in
quella di San Giacomo vi siano molte terre coltivate. La Valverde in
particolare è famosa per la produzione del vino. Il comune di Rezzato fa parte
del percorso Strada del vino Colli dei Longobardi.

Nonostante Rezzato sia sempre stato un paese con un'economia basata sul
commercio e sulla lavorazione del marmo, nel 2001 gli addetti all'estrazione
del marmo erano inferiori a quelli addetti all'estrazione della sabbia, con
numerose cave situazione nella porzione pianeggiante del territorio (ambito
estrattivo ATEg25 del Piano Cave della Provincia di Brescia). Importante il
numero di addetti alla lavorazione e alla fabbricazione del cemento: sul
territorio vi è, infatti, la grande fabbrica di Italcementi, negli ultimi anni
in buona parte rinnovata.

Sul territorio di Rezzato è presente anche la sede delle Officine Meccaniche
Rezzatesi (OMR), tra i principali fornitori di pezzi per la casa
automobilistica della Ferrari[20]; sempre operante nel settore _automotive_ in
passato era attiva anche la carrozzeria Portesi, che costruiva autobus
soprattutto per il mercato italiano.

L'A4 Milano-Venezia attraversa il territorio rezzatese a meridione. Nei pressi
del vicino comune di Castenedolo è situata l'uscita _Brescia Est_.

La statale provinciale 114 ex Padana superiore percorre la parte meridionale
dell'abitato di Rezzato, mentre nei pressi di Treponti da questa si dirama la
provinciale 116 per Salò. Le due strade sono i tronchi originali di due strade
statali, sostituite da corrispondenti superstrade: la strada provinciale BS
11, che attraversa il territorio comunale come prosecuzione della Tangenziale
Sud poco a nord rispetto all'A4, e la SP BS 45 bis, che si origina presso lo
svincolo situato nei pressi della località San Giacomo. Dal medesimo svincolo
termina la Tangenziale Sud, per cui la strada provinciale BS 11 prosegue in
direzione Desenzano e Peschiera a una corsia per senso di marcia.

La stazione di Rezzato è un impianto ferroviario posto sulla linea Milano-
Venezia adibito al solo servizio merci (il servizio passeggeri è cessato a
metà degli anni '90). Tra il 1896 e il 1967, lo scalo fu capotronco della
Rezzato-Vobarno che serviva inoltre gli abitati di Virle e di Treponti con
un'apposita fermata. Tra il 1929 e il 1957, la stazione rezzatese era inoltre
collegata alle cave di Botticino da un raccordo ferroviario[21].

Tra il 1881 e il 1954, Rezzato, Virle e Treponti furono servite dal tratto
tranviario comune alle due linee interurbane per Salò e per Vestone e Idro.

Rezzato fa parte dell'area urbana del trasporto pubblico di Brescia.

Il paese è percorso inoltre dalla ciclabile Sant'Eufemia-Salò della rete
ciclopedonale della provincia di Brescia, mentre all'interno del territorio
comunale sono presenti inoltre 7 km di piste ciclabili[16].

Di seguito l'elenco dei sindaci di Rezzato eletti direttamente dai cittadini
(dal 1995):

L'atletica leggera a Rezzato è presente sul territorio comunale dal 1975
quando con Paolo Ortolani, allora professore di educazione fisica della locale
scuola media "Giacomo Perlasca" di Rezzato, insieme al preside il prof. G.B.
Rizzo, ad alcuni dirigenti rezzatesi, tra questi Romolo Bresciani che diverrà
il primo presidente, e soprattutto tanti studenti diedero inizio al Gruppo
Sportivo Rezzato, partecipando alle varie manifestazioni atletiche
provinciali, regionali e nazionali. Ora la società ha la denominazione di
_G.S. atletica Rezzato_[24] a sottolineare la specificità sportiva ed è
costituita da un'affiatata squadra agonistica che coinvolge ragazzi delle
scuole medie e superiori e giovani universitari. Nel 2018 il gruppo sportivo
conta circa 220 atleti tesserati, 7 tecnici oltre ai dirigenti e
collaboratori, svolge attività in pista, su strada e no stadia (cross e corse
in montagna). A partire dal 2015 l'associazione ha un gruppo di master (over
35), atleti che si cimentano nelle gare di podismo su strada, maratona, mezza
maratona e 10 km, cross e corse in montagna.

La società rezzatese è affiliata alla FIDAL Federazione Italiana di Atletica
Leggera e svolge l'attività presso lo stadio comunale in via Milano.

Dal 2012 il G.S. Atletica Rezzato organizza la corsa campestre giovanile della
FIDAL denominata B.Est cross country, dove B.Est rappresenta Brescia est
ovvero la sua collocazione geografica. La gara è organizzata sotto l'egida
della Federazione Italiana Di Atletica Leggera ed è patrocinata dai comuni di
Mazzano, Rezzato, Botticino, Nuvolera e Nuvolento. Le prime 3 edizioni della
gara si sono svolte presso il parco extraurbano di Ciliverghe, a partire dal
2015 la corsa campestre è stata spostata nel parco della settecentesca Villa
Mazzucchelli per impossibilità di utilizzo del parco extraurbano. Anche nel
2018 la gara si disputa il 2 dicembre all'interno del parco di Villa
Mazzucchelli.

La società di pallacanestro di Rezzato è il Basket più, sodalizio con
presidente Emilio Rana e responsabile organizzativo Pasini Andrea

La passione per il cricket, sport prediletto dagli inglesi, è cosa recente nel
bresciano ed è dovuta all'immigrazione soprattutto di origine asiatica,
pakistana e indiana. Dal 2014 a Rezzato è presente la Janjua Cricket Club
Brescia asd, un'associazione sportiva che conta olte 50 iscritti ed affiliata
alla FCrI Federazione Cricket Italiana e partecipa ai campionati nazionali. La
prima squadra milita in serie A e nel 2018 ha vinto la Coppa Italia[25].

La passione calcistica fece sì che fin dal 1928 iniziasse a muovere i primi
passi l'Associazione Calcio _Imperia_ fortemente voluta dal podestà Enrico
Scaroni[ _senza fonte_ ]. Questa, interrotta la sua presenza nel periodo
bellico, riprese l'attività dal 1950 fino al 1971. In questo periodo l'Imperia
vive la parte centrale della sua esistenza assaporando momenti di gloria
soprattutto per la promozione in Seconda Divisione avvenuta nella stagione
1961-1962. Dal 1971 l'Imperia cessò di esistere per celebrare la sua fusione
con la squadra del _Virle_. La nuova squadra dell'AC Rezzato vedrà una nuova
promozione in Prima Categoria nella stagione 1982-1983. Il punto massimo viene
raggiunto nella stagione 2016-2017 in cui il Rezzato vince il campionato di
Eccellenza e raggiunge la Serie D. Nel 1997 a Rezzato, Silvana Franceschini è
la prima donna nella storia italiana a dirigere una associazione calcistica.[
_senza fonte_ ].

Dal campionato 2019/2020 l'AC Rezzato, che ha militato in serie D nel
precedente campionato, ha cessato l'attività non dando continuità sportiva, il
GS San Carlo diventa così a tutti gli effeti la squadra di tutti i rezzatesi.

A Rezzato sono presenti anche altre realtà calcistiche con attività giovanili
ed amatoriali come il GS San Carlo affiliato alla FIGC, Federazione Italiana
Giuoco Calcio, e gli amatori dell'UISP Rezzato che partecipano ai campionati
nazionali UISP Unione Italiana Sport Per Tutti.

Il ciclismo è il primo sport che approda sul territorio di Rezzato. Nel 1906
infatti viene fondata la _Società Ciclistica Rezzatese_ da cui sono nati molti
talenti come, prima fra tutte, la giovanissima ciclista Sofia Zani campionessa
regionale under 18.

Con l'inaugurazione della piscina comunale nel 1978 nasce l'interesse per il
nuoto e l'attività agonistica comincerà ad affacciarsi negli anni successivi,
Il Rezzato Nuoto.

È grazie al locale gruppo Alpini che la marcia di regolarità in montagna si
diffonde a Rezzato a partire dagli anni '80. La Federazione Italiana
Escursionismo è l'ente che organizza e coordina questa disciplina diffusa
soprattutto nelle zone pedemontane del nord Italia, numerosi gli atleti
rezzatesi chi si son fatti valere a livello regionale e nazionale e la società
che li contiene è il GSA Rezzato[26].

A Rezzato si organizza dal 1984 una gara denominata 'Trofeo Chiesetta degli
Alpini' che negli anni ha avuto valenza sia regionale che nazionale, la gara,
partendo dalla sede degli Alpini di Rezzato, si snoda sui sentieri dei monti a
ridosso dell'abitato: Regogna, Fieno e Marguzzo.

Il tennis a Rezzato si gioca dalla metà degli anni '70 dalla costruzione degli
impianti in zona Valverde. Dal 2006 è presente l'Olimpica Tennis Rezzato asd
iscritta alla FIT Federazione Italiana Tennis, in continuazione della
precedente e omonima società, che conta numerosi iscrittti svolgendo sia
tennis che paddle.

Le strutture sportive iniziano ad apparire in territorio comunale nel 1929
quando viene inaugurato il primo stadio comunale in via Alcide De Gasperi.

Il 19 settembre 1983 viene poi inaugurato il nuovo impianto sportivo in via
Milano che contiene campo da calcio con pista di atletica con tribune ed un
edificio dedicato al gioco delle bocce, il bocciodromo- Precedentemente era
stata realizzata la piscina comunale (1978 e ampliata nel biennio 2008-2010).

Nascono velocemente anche i campi da tennis dell'Olimpica (metà anni
settanta), la pista di go-kart e la pista di motocross in località San
Giacomo. Il centro ippico, entrato in funzione negli anni settanta, termina la
sua esperienza nel 2005, nel 1990 fu progettato un centro di corse ippiche più
grande d'Europa.

Dal 1997, il comune dispone anche di un palazzetto dello sport nella parte sud
del paese a San Carlo, dove trovano spazio il basket e altri sport.

Altri progetti

