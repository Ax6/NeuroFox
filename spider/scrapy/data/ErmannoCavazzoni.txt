**Ermanno Cavazzoni** (Reggio nell'Emilia, 3 luglio 1947) è uno scrittore e
sceneggiatore italiano.

Ha collaborato con Federico Fellini al soggetto e alla sceneggiatura del suo
ultimo film _La voce della luna_ , ispirato dal romanzo _Il poema dei
lunatici_ , di Cavazzoni stesso. Insegna poetica e retorica all'Università di
Bologna, dove è ricercatore confermato. È membro dell'OpLePo ed è stato co-
direttore della rivista _Il semplice_ (Feltrinelli, 1995-96) e de _Il Caffè
illustrato_ (dal 2001). Nel 2007, insieme con alcuni amici (Gianni Celati, Ugo
Cornia, Jean Talon) ha dato vita alla collana di narrativa "Compagnia Extra"
per la casa editrice Quodlibet.

Altri progetti

