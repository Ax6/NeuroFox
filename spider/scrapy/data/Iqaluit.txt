**Iqaluit** (Inuktitut: ᐃᖃᓗᐃᑦ; [iqaːluit]; pronuncia francese: [ikalɥi]) è la
capitale del Territorio Canadese di Nunavut.

Più grande comunità e unica città del Territorio, fino al 1987 la città era
conosciuta con il nome di **Frobisher Bay** , appellativo derivato dalla
grande baia nella quale si trova la città. Nel 1999 Iqaluit divenne la
capitale di Nunavut dopo la divisione dei Territori del Nord Ovest in due
Territori distinti. Prima di questo evento, Iqaluit era una piccola città e
non era conosciuta al di fuori del Canada, con una popolazione e una crescita
economica molto limitata. Ciò è dovuto all'isolamento della città e alla
pesante importazione di materie prime, come il resto del Territorio di
Nunavut. Non ha collegamenti stradali, ferroviari e navali per gran parte
dell'anno con il resto del Canada. La città ha un clima polare, influenzato
dalle acque profonde e fredde della Corrente di Labrador che scorre fuori
dall'isola di Baffin. Questo rende fredda la città di Iqaluit, anche se la
città è ben al sud del circolo polare artico.

I dati del censimento 2016 indicavano una popolazione di 7.740 persone
(popolazione urbana: 7.082), con un incremento del 15,5% rispetto al
censimento del 2011. Iqaluit è anche la più piccola città capitale di
Provincia o Territorio in Canada. Gli abitanti di Iqaluit sono chiamati
Iqalummiut (singolare: Iqalummiuq).

Iqaluit è posta nella catena montuosa dei monti Everett (facenti parte della
Cordigliera Artica), nei pressi della foce del fiume Sylvia Grinnel e si
affaccia sull'insenatura Koojesse Inlet della baia di Frobisher. Nata come
base aerea statunitense, è collocata nei pressi della comunità inuit di Apex.

Sebbene al di sotto del circolo polare artico è caratterizzata da clima polare
con brevi estati e inverni freddi. La temperatura media è sotto lo zero per 8
mesi l'anno.

Iqaluit utilizzata dagli Inuit da migliaia di anni come luogo di pesca deve a
questo il suo nome, che significa "luogo di molti pesci". Nel 1942 è stata
costruita una base aerea statunitense destinata a rifornire i velivoli che
venivano utilizzati in Europa a fini bellici durante la Seconda guerra
mondiale. Il primo residente permanente di Iqaluit è stato Nakasuk, una guida
Inuk che ha aiutato i progettisti americani a scegliere un sito con un'ampia
area piatta adatta ad una pista di atterraggio. Durante la guerra era
conosciuta come Crystal Two e faceva parte della Crimson Route. Considerata
come un accampamento e luogo di pesca da parte degli Inuit, era stata chiamata
_Iqaluit_ ; "Luogo di molti pesci" in Inuktitut; ma le autorità canadesi e
americane la chiamarono Frobisher Bay.

La Compagnia della Baia di Hudson nel 1949 si trasferì qui per approfittare
del campo di aviazione costruito negli anni precedenti. La popolazione di
_Frobisher Bay_ a metà degli anni 50 aumentò rapidamente poiché si cominciò a
costruire la linea DEW un sistema di stazioni radar. Centinaia di lavoratori
edili, personale militare e personale amministrativo si trasferirono nella
comunità, e diverse centinaia di Inuit li seguirono per approfittare
dell'accesso alla cure mediche e agli impieghi forniti dalla base. Nel 1957,
489 dei 1200 residenti erano Inuit. Dopo il 1959, il governo canadese stabilì
servizi permanenti a Frobisher Bay, compresi medici a tempo pieno, una scuola
e servizi sociali. La popolazione Inuit crebbe rapidamente, in quanto il
governo li incoraggiò a stabilirsi in modo permanente nella comunità
affidandogli servizi governativi.

I militari americani lasciarono Iqaluit nel 1963, poiché il missile balistico
intercontinentale (ICBM) diminuì il valore strategico della linea DEW e delle
basi Arctic, ma Frobisher Bay rimase il centro amministrativo e logistico. Nel
1964 si svolsero le prime elezioni per eleggere un consiglio comunale e nel
1979 quelle per il primo sindaco. La fondazione del centro educativo Gordon
Robertson, ora Inuksuk High School, nei primi anni '70 a Iqaluit confermò
l'impegno del governo verso la comunità come centro amministrativo.

Il 1 ° gennaio 1987, il nome del comune cambiò da "Frobisher Bay" in
"Iqaluit". Così si allineò l'uso ufficiale con il nome che la popolazione
Inuit aveva sempre usato (anche se molti documenti indicarono ancora Iqaluit
come Frobisher Bay per diversi anni dopo il 1987). Nel dicembre 1995,
attraverso un referendum, Iqaluit fu scelta come capitale dello stato di
Nunavut. Il 19 aprile 2001 le è stato attribuito il titolo di città. Nel 2010
si svolse ad Iqaluit la riunione dei ministri delle finanze del G7. Nella
notte fra il 1° e il 2 febbraio 2017 un aereo della compagnia SWISS, partito
da Zurigo e diretto a Los Angeles, effettua un atterraggio di emergenza nel
vicino aeroporto[1], utilizzato proprio come base per questo tipo di eventi
lungo la rotta artica.

Iqaluit ha un clima della tundra tipico della regione artica, anche se è ben
al di fuori del Circolo polare artico. La città ha inverni freddi e brevi
estati che sono troppo fredde per permettere la crescita degli alberi. Anche
se è a nord della Linea degli alberi, sono presenti arbusti classificati,
localmente, come alberi. Questi includono il salice artico ( _Salix arctica_ )
che è difficile da riconoscere come un albero a causa della sua altezza
piuttosto bassa. Il permafrost infatti non consente alle radici di raggiungere
la profondità necessaria per una crescita verticale. Il salice Artico può
crescere molto più orizzontalmente che verticalmente. Le temperature medie
mensili sono al di sotto della soglia di congelamento per otto mesi all'anno.
Iqaluit riceve poco più di 400 mm di precipitazioni ogni anno, ma si tratta di
una quantità considerevole rispetto a molte altre località dell'arcipelago
artico canadese. L'estate è la stagione più umida. Le temperature dei mesi
invernali sono paragonabili ad altre località del continente come Yellowknife
e, in un certo modo, anche Fairbanks, anche se Iqaluit è alcuni gradi più
fredda di quest'ultima. Le temperature estive sono tuttavia molto più basse a
causa della sua posizione sul mare orientata sulla Corrente dell'isola di
Baffin che è molto fredda. Ciò significa che la linea degli alberi è molto più
a sud nella parte orientale del Canada.

La temperatura più alta mai registrata ad Iqaluit è stata il 21 luglio 2008
con un valore di 26.7 C°. La temperatura più bassa fu registrata il 10
febbraio 1967 con un valore di -45.6 C°.

Abitanti Censiti  

Secondo il censimento del 2016 vivevano nella città di Iqaluit 7.740 persone,
con un incremento del 15,5% rispetto al 2011. La superficie del territorio
della città è di 52.50 | km² con una densità di popolazione di 147.4 al km².
Iqaluit ha 3.419 alloggi privati, di cui 2.749 sono occupati da residenti. Il
valore medio di queste abitazioni è di $ 376.639, un po' 'più alto della media
nazionale che è di $ 280.552. I nuclei familiari contano all'incirca 2.8
persone con una media di 1.4 bambini che vivono a carico. Il reddito medio
delle famiglie a Iqaluit è abbastanza alto, 98.921 $, quasi il doppio della
media nazionale che si aggira sui 54.089 $. Il reddito medio per individuo in
città, è altrettanto alto, 60.688 $. Il 5,9% delle persone (oltre i 15 anni) è
divorziato o separato. Il dato è piuttosto basso rispetto alla media nazionale
dell'8,6%. Inoltre il 53,3% della popolazione è sposata o vive con un partner.

Iqaluit ha una popolazione abbastanza giovane. L'età media della popolazione è
dieci anni più giovane del tasso nazionale (30,1 anni rispetto ai 40,6).

La città ha la più alta percentuale di Inuit (3.900) con il 59.1%. Le etnie e
minoranze straniere sono:

Il 45,4% degli abitanti ha riferito come propria lingua madre l'inglese mentre
un altro 45,4% ha come lingua madre l'Inuktitut. Tuttavia il 97,2% degli
Iqalummiuts conosce l'inglese, mentre solo il 53,1% l'Inuktitut. Il francese è
lingua madre per il 4,8% della popolazione. A partire dal 2012 Pirurvik, il
centro di formazione linguistica Inuktitut di Iqaluit, ha un nuovo obiettivo:
formare istruttori per le comunità di Nunavut in modo da insegnare Inuktitut"

Il 74,9% della popolazione professa una fede cristiana. L'anglicanesimo è la
fede più seguita con il 42,6% di credenti. Il 22,9% della popolazione non
professa alcunché. Ci sono altre religioni praticate in città ma in maniera
minore.

Per coloro che hanno più di 25 anni:

Questo piccolo e accogliente museo si trova in un vecchio edificio appartenuto
alla Hudson's Bay Company. Ospita mostre temporanee di artisti contemporanei,
anche se la collezione permanente di abiti tradizionali Inuit, strumenti, armi
e splendide sculture in pietra ollare oltre a sculture in whalebone è
particolarmente interessante. Si trovano manufatti di Thule (inclusi alcuni
dei primi occhiali da neve) risalenti a centinaia di anni fa.

All'interno si trova anche un negozio di articoli da regalo che comprende
sculture, gioielli, ulus (coltelli da donna Inuit) e piccoli acquerelli fatti
da un artista locale.

Vi si trovano sculture in pietra soprattutto di artisti locali che
rappresentano temi di carattere nordico. La più suggestiva è la
rappresentazione di Sedna (dea del mare) con un pugno alzato e un corvo fatto
di rottami.

Questa cattedrale anglicana a forma di igloo è stata progettata e costruita
per riflettere la cultura Inuit. È stata edificata nel 2012 per sostituire il
precedente luogo di culto, bruciato in un incendio nel 2005.

L'Assemblea Legislativa prefabbricata del Nunavut ha tocchi originali come le
panchine rivestite di pelli di foca e un bastone cerimoniale in zanna di
narvalo. Nell'atrio sono esposte opere d'arte locali.

È il secondo parco del Canada per ordine di grandezza, situato sull'Ellesmere
Island, nell'estremo nord del Nunavut. Per raggiungerlo serve un volo charter.
Tra le attrattive principali ci sono Cape Columbia, il punto più
settentrionale del continente, il Mt. Barbeau, che con i suoi 2616 metri di
altitudine è la montagna più alta del Nord America Orientale, e il lago Hazen
Basin, un'oasi termale dove gli animali, poco abituati al contatto con gli
essere umani, sono insolitamente mansueti.

Questa strada si snoda lungo la tundra per parecchi chilometri, allontanandosi
dalla carreggiata principale per Apex e perdendosi nel nulla (da questo è
dovuto il nome). È un posto suggestivo, molto frequentato dai campeggiatori
locali.

È una spiaggia situata alla periferia della città. Qui vi si stabilirono gli
Inuit quando cominciò la costruzione della base aerea e sorge il complesso
rosso e bianco dell'Hudson Bay Trading Post, molto fotogenico, anche se
l'unico edificio in cui si può entrare è la rinnovata Gallery By The Red Boat
che espone le sculture di Saila Kipanck.

Uno dei più bei parchi del Nunavut, il Katannilik ('Luogo delle Cascate') si
trova ad appena qualche decina di chilometri (percorribili a piedi, in aereo o
motoslitta) da Iqaluit. Il parco vanta due grandi attrattive: il Soper River e
l'itijjagiaq Trail. Il Super River è un fiume dalle acque color acquamarina
dichiarato patrimonio culturale canadese, con un tratto navigabile di 50
chilometri che attraversa una profonda e fertile vallata e si snoda tra
cascate, caribù, giacimenti di pietre preziose e una foresta di salici nani
fino a raggiungere l'insediamento di Kimmirut. Di solito il percorso è
frequentato da canoisti.

Iqaluit è la più piccola capitale di stato canadese per popolazione e l'unica
che non è collegata ad altri insediamenti tramite autostrada. Situata su di
un'isola remota oltre i confini del sistema autostradale e stradale canadese,
Iqaluit è generalmente accessibile solamente con velivoli e, a seconda delle
condizioni dei ghiacci, tramite imbarcazioni.

L'Aeroporto di Iqaluit è una struttura moderna con una pista abbastanza lunga
per la maggior parte degli aeromobili. Sono in corso progetti per costruire un
nuovo e più grande terminal passeggeri a nord del terminale attuale.

Le compagnie aeree Canadian North e First Air servono Iqaluit da Ottawa,
Yellowknife e diverse comunità dello stato di Nunavut. Le compagnie aeree a
livello locale Air Nunavut, Canadian Helicopters, Nunasi Helicopters e Unalik
Aviation forniscono un servizio charter mentre Air Nunavut e Kivalliq Air
quello medico. Air Canada Jazz ha fornito servizio quotidiano a Iqaluit da
Ottawa nel 2010 e nel 2011, ma ha annullato il servizio a causa di un aumento
dei costi del carburante, il che impediva che l'itinerario fosse redditizio.

La città ha condiviso per diverso tempo le sue piste aeree con la Royal
Canadian Air Force fino a quando le forze canadesi hanno smesso di
utilizzarle. Le caserme e gli hangar dell'esercito sono stati riutilizzati per
altri scopi. L'aeroporto era un centro per testare nuovi aeromobili a basse
temperature, come l'Airbus A380 nel febbraio 2006.

Le voci che indicavano Iqaluit come sito di atterraggio d'emergenza per Space
Shuttle sono false.

Durante il periodo estivo alcune navi di piccole dimensioni trasportano merci
e materie prime per la città. Il carico viene trasferito su chiatte poiché il
porto non è abbastanza profondo. La città sta progettando un porto con acque
profonde. I cittadini locali più esperti attraversano lo Stretto di Hudson
quando si congela a piedi, con cani da slitta o motoslitta. Coprono una
distanza di oltre 100 km.

Iqaluit ha un sistema stradale locale che si estende dalla vicina comunità di
Apex fino al Parco Statale Sylvia Grinnell, che si trova un chilometro ad
ovest della città. Iqaluit non ha trasporti pubblici, anche se vi è un
servizio taxi a livello locale. C'era un servizio di autobus in città, ma il
servizio è stato annullato a causa del basso afflusso di pendolari. Le
autovetture sono in costante aumento e causano occasionali blocchi di traffico
conosciuti localmente come "the rush minute". Tuttavia il costo eccessivo di
spedizione delle automobili, l'usura di queste a causa del clima artico e le
strade notoriamente difficili fanno si che le motoslitte rimangono la forma
preferita di trasporto. Le motoslitte vengono utilizzate per viaggiare
all'interno della città e nella zona circostante. Durante l'inverno le slitte
di cani sono ancora in uso soprattutto in modo ricreativo. Nelle stagioni più
fredde il vicino Parco Nazionale di Qaummaarviit e il più remoto Parco di
Katannilik sono accessibili solo con motoslitta, slitta o a piedi. In estate
invece si può fare uso della barca per visitarli.

I residenti e le imprese locali identificano le strade per lo più con il
numero degli edifici, e occasionalmente con il nome di una struttura
prominente. I residenti sanno dove si trovano in città i numeri degli stabili;
Tendono ad essere raggruppati in blocchi. A partire dal 2003, si cominciò ad
assegnare dei nomi alle strade, anche se vi furono notevoli ritardi nella
pubblicazione dei cartelli a causa dell'uso di lingue diverse. Iqaluit è
l'unica capitale canadese a non avere segnali stradali.

La principali strade della città sono pavimentate con asfalto anche se le
strade più piccole sono in ghiaia.

Altri progetti

