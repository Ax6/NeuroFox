**Natalie Christine Horler** (Bonn, 23 settembre 1981) è una cantante tedesca.
Conosciuta a livello internazionale come la cantante del gruppo eurodance
tedesco Cascada. Il gruppo è composto dalla Horler e dai due dj e producer DJ
Manian e Yanou. DJ Manian e Horler hanno anche un altro progetto chiamato
Siria (2004-2005, 2008-oggi).

Natalie Horler è nata a Bonn in Germania da genitori inglesi il 23 settembre
1981. Suo padre, David, è un musicista jazz. Quando era giovane, ha registrato
spesso nello studio casalingo di suo padre. Questa esperienza l'aiutò a
decidere di diventare una cantante. Oltre a cantare, Natalie ama ballare, così
ha seguito vari corsi di danza come stepdance, danza jazz, hip-hop e street
dance.

Natalie Horler ha iniziato la sua carriera musicale lavorando prima in bar e
casinò e in seguito in uno studio, registrando brani per diversi DJ. La sua
canzone più notevole è _Sometimes_ fatta per il gruppo dance 2 Vibez e
pubblicata l'8 ottobre 2004. Più tardi, nel 2004, ha poi costituito il gruppo
Cascada con Yanou e DJ Manian (conosciuto per il suo grande successo con DJ
Sammy e Dominique van Hulst, con il singolo _Heaven_ , uscito nel 2002), e ha
iniziato un tour con i suoi ballerini Essa e Falk.

Il 21 febbraio 2006 Cascada pubblicò l'album _Everytime We Touch_ negli Stati
Uniti e il brano più famoso che è stato finora pubblicata è il singolo di
debutto _Everytime We Touch_. La canzone è una hit mondiale raggiungendo la
decima posizione nella US Hot Billboard Chart, la seconda posizione nella UK
Charts e raggiungendo la prima posizione nella Israel Charts per due settimane
e in Irlanda per sei settimane. Il successo dell'album ha permesso loro di
guadagnare un World Music Award, come World's Best Selling Artist tedesco.

Altre canzoni molto conosciute sono _Miracle_ e _Bad Boy_ e le cover più note
sono _Truly Madly Deeply_ e _What Hurts The Most_ tutte realizzate con i
Cascada. Il loro secondo album, _Perfect Day_ fu pubblicato il 3 dicembre 2007
e si classificò bene in tutta Europa, raggiungendo la nona posizione nella UK
Album Charts. Il singolo _What Hurts the Most_ fu un successo mondiale salendo
al decimo posto nelle classifiche inglesi, ancora meglio nelle classifiche
svedesi dove raggiunse il quinto posto e in Francia dove raggiunse il secondo
posto, inoltre raggiunse il terzo posto nella Austria Singles Charts.

Nell'autunno del 2006, Natalie fece la prima incursione in televisione come
ospite dello show _Back @ Ya_ su Bpm:tv a Toronto (canale canadese via cavo
che trasmette in tutto il Canada e in alcune zone degli Stati Uniti,
specializzato nella messa in onda di video musicali di musica dance ed
elettronica), pur essendo già apparsa in televisione nello show _Live with
Regis and Kelly_ per promuovere l'album _Everytime We Touch_.

Ha anche presentato _The Clubland Top 50_ , in esclusiva per il canale
musicale 4Music e ha partecipato a innumerevoli trasmissioni televisive,
soprattutto in Europa, in una delle quali ha promosso la versione inglese di
Perfect Day, mentre in uno show su GMTV nel 2007 ha eseguito live la canzone
_Last Christmas_. Quando è tornata il 28 luglio 2008 su GMTV, ha eseguito
_Because The Night_ dal vivo. Natalie è tornata negli studi di GMTV nel luglio
2009 per eseguire il suo nuovo singolo _Evacuate The Dancefloor_.

Natalie Horler è apparsa nella versione tedesca dello show _Star Search_ nel
2004 ed in _Invader Zim_ nel 2001.

Altri progetti

